༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24835
ImageGroup:
ISBN:
11KG24837
n/a
LCCN:
n/a
Title:
ལུང་རྟོགས་ཀྱི་འབེལ་གཏམ་ཉུང་ངུ།
lung rtogs kyi 'bel gtam nyung ngu /
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
In/a
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



ས་ཀྱི་བོལ་གཏམ་ཉུང་ངུ་ཞེས་བྱ་བ་བཞུབ་ས་ས།།
༄༅།།ལུང་རྟོགས་ཀྱི་འབེལ་གཏམ་ཉུང་ངུ་
ཞེས་བྱ་བ་བཞུགས་སོ།།
མཁན་པོ་འགྱུར་མེད་རྣམ་རྒྱལ་གྱིས་བརྩམས།
མཁན་པོ་འགྱུར གནམ་རྒྱལ་གྱིས་བརྩམས།
ན
རྟེན་པ་ཡུན་རིང་འབར་གྱུར་
༽
ISBN 97B=7= 1 05-12713-9
=
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་།
7B7 105 127 139>
E 6t: 8.00 Jc



༄༅། །ལུང་རྟོགས་ཀྱི་འབེལ་གཏམ་ཉུང་དུ་
ཞེས་བྱ་བ་བཞུགས་སོ། །
མཁན་པོ་འགྱུར་མེད་རྣམ་རྒྱལ་གྱིས་བརྩམས།
མི་རིགས་དཔེ་སྐྲུན་ཁང་།



རྩོམ་པ་པོའི་གཏམ།
ང་ནི་ད་ལོ་རང་ལོ་སོ་བཞི་ཡིན། ངའི་མིང་ལ་འགྱུར་མེད་ཟེར།
ཁོ་བོའི་མི་ཚེའི་བརྒྱུད་རིམ་ལ་བསམ་བློ་ཞིག་བཏང་ན། ཆུང་ངུའི་དུས་
ནས་མ་རྒན་ཚེ་ལས་འདས་ནས་དྭ་ཡི་མགོ་རྒྱལ་དུ་སོང་བའི་འབྲོག་ཕྲུག་
མ་རབས་ཤིག་ཡིན་ལ། སློབ་གསོ་དང་། རིག་གནས་ནི་སྔོན་ཆད་རྨི་
ལམ་དུའང་རྨིས་མ་མྱོང་ལ། རང་ལོ་བཅུ་དྲུག་ནས་བཟུང་ཕ་ཡི་བཙན་
དབང་ལ་བརྟེན་ནས་ལོ་ངོ་དྲུག་གི་རིང་ལ་སློབ་གསོའི་ཁོར་ཡུག་བྱུང་ཡང་
དེ་ནི་གཞུང་ཆེན་ལ་བཤད་ཡམས་འགྲེམ་བ་མ་འགག་བར་དུ་བྱས་ཀྱང་
དཀའ་གནད་དང་། དོགས་སློང་སོགས་ཀྱང་ཆ་མ་འཚལ་ལ། ལོ་ན་
ཆུང་བས་བརྩོན་འགྲུས་མི་ལྡན་ཞིང་ཁོར་ཡུག་ཞན་པ་སོགས་ཀྱི་འགལ་
རྐྱེན་མང་ཡང་། མཁས་རྒན་དམ་པ་དེའི་རྗེས་སུ་བཟུང་བའི་བསྐལ་བ་
དང་ལྡན་པ་ནི་རང་གི་བསོད་ནམས་དང་བདེ་སྐྱིད་ཅིག་རེད་སྙམ་མོ། །
དེ་ནས་ལོ་བཞིའི་རིང་ལ་རྒྱུས་མེད་ཀྱི་ས་མཐར་འགྲིམས་ནས། དུས་
ཚོད་ཀྱི་འཁོར་ལོ་ཆོས་རར་བསྐོར་ཞིང་། ལང་ཚོའི་རིན་ཐང་བརྩོན་
འགྲུས་ལ་བརྗེ་ཡང་། རིགས་འཕྲུལ་དང་། གཞུང་ཆེན་པོའི་ དཀའ་
གནད་ཙམ་ལས་འཚོ་གནས་དང་། སྤྱི་ཚོགས་ལ་ཁ་ཕྱོགས་མ་མྱོང་།
རྩོམ་རིག་དང་སྒྱུ་རྩལ་ནི་དེ་བས་ཀྱང་མ་བསླབ། དེ་ནས་ལོ་ངོ་བརྒྱུད་ཀྱི་
རིང་ལ་ གཉིད་སྲང་ ལ་བཅུག རིག་པ་གཞུང་ལ་ཕབ་ནས། བརྩོན་



འགྲུས་ནི་རྔ་བརྡུང་བ་ལྟར་རང་གི་ཤེས་ཡོན་ཆུང་ཆུང་དེ་རང་ཉིད་ཀྱི་ལྟེ་
ཁྲག་ཐང་ལ་འཕོ་སའི་འབྲོག་པའི་མི་རྒོད་དག་ལ་སློབ་ཁུལ་བྱས་ནས།
གཞན་གྱི་ངོ་འཛུམ་དཀར་ནག་ལ་ལད་མོ་བྱས་ནས་ལོ་དང་ན་ཚོད་ཡོལ་
བའང་མ་མཐོང་བར། ཐུན་མོང་གི་འཚོ་བ་གཉིད་དང་། གུ་ཡངས།
ཕ་མའི་ཞབས་ཏོག་སོགས་ཀྱང་རྩིས་མེད་དུ་བཏང་ནས་འབད་ཁུལ་བྱས་
ཀྱང་རང་ལ་སློབ་གསོ་ཐོབ་པའི་སྐབས་ནི་དེ་ནས་བཟུང་ཏེ་མཇུག་རྫོགས་
སོང་ཟེར་ན་མ་ཆོག་པ་མེད་པར། ཆགས་བྱུང་དེ་ནི་སྨན་ཆེན་པོའི་མྱུ་གུ་
ཆུང་ངུ་ནས་བཅད་པའི་དཔེ་ལས་མ་འདས་སོ། ། མདོར་ན་རང་གི་མི་
ཚེ་ནི་དགོན་པར་ཕྱིན་ནས་གཞུང་ཆེན་ལ་སློབ་ཁུལ་བྱས་པ་ལས། སྤྱི་
ཚོགས་ལ་ཞུགས་ནས་སློབ་གསོ་དང་། ཟླ་བ་གཅིག་ལ་རྩོམ་རིག་ལ་
འབད་པ་མ་བྱས་པ་ཞིག་ཡིན་ཡང་། ཨ་ལག་ཤ་ངག་དབང་བསྟན་དར་
གྱིས་མང་དུ་ཐོས་ཀྱང་འཆད་ལ་མི་མཁས་ན། ། སྨན་གྱིས་དབུལ་བའི་
སྨན་པ་མཁས་པ་བཞིན། ། རྩོད་ལ་མཁས་ཀྱང་རྩོམ་ཚུལ་མི་ཤེས་
ན། ། དཔའ་རྩལ་ཆེ་བའི་དཔའ་བོ་ལག་རྡུམ་འདྲ། ། ཞེས་པའི་སྙན་
རྩོམ་འདི་མིག་གིས་མཐོང་མ་ཐག་རྩོམ་རིག་ལ་བག་ཆགས་ཟབ་མོ་ཞིག་
འཇོག་དགོས་པའི་ཡིད་ཆེས་ཆེན་པོ་སྐྱེས། ལོ་ཟླའི་བརྩེགས་རིམ་ཁྲོད་
ནས་བརྗེད་ངན་གྱིས་ཟ་བཞིན་པའི་ཤེས་རབ་ལ་དམིགས་ནས་ཅུང་ཟད་
འབད་ཁུལ་བྱས་པའི་འབྲས་བུར་དེབ་ཆུང་འདི་བྲིས་པ་ཡིན་ནོ། །
༢༠༡༢ལོའི་ཟླ་༤པར།



དཀར་ཆག
རྩོམ་པ་པོའི་གཏམ། ..………....….
ལེའུ་དང་པོ། གཞུང་དོན་བཤད་པ། ....…………..... 1
བླ་མའི་རྣལ་འབྱོར་བྱིན་རླབས་མཆོག་སྟེར། ...
ཆོས་འཁོར་རིམ་པ་གསུམ་གྱི་དོགས་གཅོད་རྩ་བ་བཞུགས་སོ། ། ... 3
ཆོས་འཁོར་རིམ་པ་གསུམ་གྱི་དོགས་གཅོད་འགྲེལ་པ་བཞུགས་སོ། ། ... 6
ཕར་ཕྱིན་སྐབས་དང་པོའི་ཟུར་བཀོད་ཀུན་
མཁྱེན་པདྨ་དཀར་པོའི་དགོངས་རྒྱན། .....
མཇུག་ཏུ་སྨྲས་པ། ..…..……….....
ལེའུ་གཉིས་པ། ཞར་བྱུང་གི་སྐོར།
རིན་ཐང་ཅན་གྱི་མི་ཚེ། ….………...….
ནང་ཆོས་ཀྱི་འཇུག་སྒོ། ....
.….. 100
ཤར་ཕྱོགས་ཀྱི་སྐུ་རེངས།
• ，，， 115
འཚོ་གནས་ཀྱི་སྙིང་པོ།
...... 85
•，
122



ལེའུ་དང་པོ། གཞུང་དོན་བཤད་པ།
༄༅། །བླ་མའི་རྣལ་འབྱོར་བྱིན་རླབས་མཆོག་སྟེར།
མ་ལུས་འཁོར་འདས་གདོད་ནས་དག་པའི་ངང་། །
མ་འགག་ཡེ་ཤེས་རོལ་བ་འཆར་བའི་ཀློང་། །
རང་ཉིད་སྐད་ཅིག་བཅོམ་ལྡན་འཕགས་མོ་ཡུམ། །
མཚན་ཉིད་ཡོངས་སུ་རྫོགས་པར་གསལ་བའི་སྟེང་། །
ངོ་བོ་རིགས་ཀུན་ཁྱབ་བདག་རྡོ་རྗེ་འཆང་། །
རྣམ་པར་བདག་གི་སྐྱབས་གཅིག་བླ་མ་མཆོག །
རྒྱལ་ཀུན་བྱིན་རླབས་ཡེ་ཤེས་རོལ་པའི་གར། །
གདུངས་ཤུགས་མོས་གུས་ལམ་དུ་ལྷམ་མེར་གསལ། །
གསོལ་འདེབས་ནི། །
རྗེ་བཙུན་ཡབ་གཅིག་འཇམ་དཔལ་གཞོན་ནུ་ཡི། ། །
གཟུངས་སྤོབས་ཏིང་འཛིན་བརྒྱ་ཕྲག་ཐུགས་ལ་སྨིན། །
དོན་བརྒྱུད་ཉི་མའི་ཞབས་ལ་གསོལ་བ་འདེབས། །
ཆོས་ཉིད་ཟབ་སར་འཁྱིལ་བ་བྱིན་གྱིས་རློབས། །
དྲན་མེད་ དུ་ བརྒྱལ་ འགྲོ་ བའི་ གསོལ་ འདེབས་ ངང་ ཅི་ ནུས་



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
བསགས།
དེ་ནས་ཡར་མར་འོད་དུ་ཞུ་བའི་མཐར། །
སྤྱི་བོ་ནས་ཞུགས་རང་གི་སེམས་ལ་འཐིམ། །
རང་གི་སྒོ་གསུམ་བླ་མ་ལྷག་པའི་ལྷ། །
དབྱེར་མེད་ཆུ་ལ་ཆུ་བཞག་ལྟ་བུར་གྱུར། ། །
མཐར་འདས་པའི་རྗེས་མི་དཔྱད་མ་འོངས་པའི་དུས་མི་བསུ་བ།
ད་ལྟའི་སྣང་བ་ཡིད་ལ་མི་བྱ་བ་སེམས་མ་བཅོས་པར་མཉམ་པར་བཞག་
པའི་མཐར་སྣང་གྲགས་བླ་མའི་རོལ་བར་མོས་པའི་ངང་ནས་རྗེས་ཐོབ་ཀྱི་
སྤྱོད་ལམ་ལ་འཇུག་པར་བྱའོ། ། ཅེས་པའང་མཁས་དང་གྲུབ་པའི་
གཙུག་རྒྱུན་འཛི་སྒར་མཁན་ཆེན་འཇམ་དཔལ་དོན་བརྒྱུད་ཉི་མ་མཆོག་
ཞི་བ་གཤེགས་རྗེས་སུ་རང་གི་གསོལ་འདེབས་ཀྱི་བསྟེན་ཙམ་ཡོང་བར་
དམིགས་ནས་དམ་པ་གང་གིས་ཆུང་ཕུད་བུ་ཙམ་ནས་བཀའ་དྲིན་གྱིས་
སྐྱོངས་པའི་ཕྲན་འགྱུར་མེད་ནས་བྲིས་པ་དགེའོ། །



ལེའུ་དང་པོ། གཞུང་དོན་བཤད་པ།
༄༅། །ཆོས་འཁོར་རིམ་པ་གསུམ་གྱི་དོགས་
གཅོད་རྩ་བ་བཞུགས་སོ། །
གང་ཞིག་རྟེན་འབྱུང་རིགས་པ་ཡིས། །ལྟ་བ་ཐམས་ཅད་ཚར་
གཅོད་པ། ། སྨྲ་བ་ཆེན་པོ་ཉི་མའི་གཉེན། ། དཔེ་ཟླ་མེད་ པའི་
མཁས་པར་འདུད། ། འཁོར་ལོས་ བསྒྱུར་ བའི་ འཁོར་ ལོ་ དང་། །
མྱུར་བར་འགྲོ་སོགས་མཐུན་པས་ན། ། ཐུབ་པ་རྣམས་ ཀྱིས་ཆོས་
གསུངས་པ། ། ཐམས་ཅད་ཆོས་འཁོར་བསྐོར་བ་ཡིན། ། དེ་དག་
སྤྱོད་པའི་རྗེས་གཤེགས་པས། ། ཆོས་ཕུང་བརྒྱད་ཁྲི་བཞི་སྟོང་བྱུང༌། །
རྟུལ་འབྲིང་རྣོན་པོ་འདུལ་བྱེད་ཀྱིས། ། འཁོར་ལོ་རིམ་པ་གསུམ་དུ་
བསྡུས། ། དཔྱད་དང་ཡོངས་སུ་དཔྱད་ ཉིད་ ཀྱིས། ། བར་ དང་
མཐར་བཞག་ མདོ་ ཉིད་ ལུགས། ། རྒྱུ་དང་འབྲས་བུ་དེར་བཞག་
པས། ། རྡོ་རྗེ་ཐེག་པའི་གསང་བརྟོལ་ལའོ། ། དབང་རྟུལ་ཉན་ཐོས་
རྣམས་ལ་ནི། ། དང་པོར་ཆོས་ཀྱི་འཁོར་ལོའི་མདོ། ། བདེན་བཞི་
ལན་གསུམ་བཟླས་པས་ནི། ། རྣམ་པ་ལ་ནི་བཅུ་གཉིས་བསྐོར། །
འདིས་ནི་སྒྲོ་འདོགས་སྐུར་འདེབས་པའི། ། མཐའ་གཉིས་སྤངས་པའི་
དབུ་མ་བསྟན། ། ཆོས་རྣམས་ལ་ནི་ཆོས་ཀྱི་མིག །རྡུལ་བྲལ་དྲི་མ་
མེད་སྐྱེས་ནས། ། ཟག་པ་མེད་པའི་བར་སྒྲུབ་བྱེད། ། ཡང་དག་ལྟ་
བ་གཞིར་བཞག་ པས། ། བསོད་ནམས་མིན་པ་བཟློག་པ་ཡིན། །



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
གདགས་པའི་དོན་དུ་བདག་གསུངས་ཀྱང༌། ། ༈ གཉིས་པ་ཐེག་ཆེན་
སོ་སྐྱེས་ལ། ། མ་སྐྱེས་སོགས་ལས་བརྩམས་ནས་ནི། ། སྟོང་ཉིད་
སྨོན་པའི་སྒོ་གསུམ་གྱི། ། མཚན་ཉིད་མེད་པའི་ཆོས་འཁོར་བསྐོར། །
ཆོས་ཀུན་མཚན་ཉིད་ གསུམ་ དུ་ ཕྱེ། ། ངོ༌བོ་ཉིད་མེད་ དུ་བསྟན་
ནས། ། མ་སྐྱེས་སོགས་བསྒྲུབས་སྒོ་གསུམ་གྱི། ། ཡོད་དང་མེད་དང་
ཡོད་པ་ཡི། ། རྣམ་པར་ཕྱེ་བའི་དབུ་མ་རྙེད། ། དོན་དང་མིང་དང་
སེམས་ཉིད་ དང༌། ། སེམས་ ཀྱང་ མེད་ རིག་ དྲོད་ སོགས་ བཞི། །
བདག་བཟློག་ཆེད་དུ་བདག་མེད་གསུངས། ། ༈ བློ་སྦྱངས་རྣམས་ལ་
ཕྱིས་ནས་ནི། ། མ་སྐྱེས་སོགས་ལས་བརྩམས་ནས་ནི། ། འཁོར་
གསུམ་ཡོངས་སུ་དག་པ་ཉིད། ། ལེགས་པར་རྣམ་པར་ཕྱེ་བ་བསྐོར། །
འདིས་ནི་བདག་བཞིན་བདག་མེད་པ། ། སྤྲོས་པ་ཇི་བཞིན་སྤྲོས་བྲལ་
དང་། ། སྟོང་མིན་ལྟར་དུ་སྟོང་པ་ཉིད། ། བསྒྲུབ་བྱར་བསྟན་གྱི་སྒྲུབ་
བྱེད་མིན། ། དེས་ན་ཁས་ལེན་དང་བྲལ་ཏེ། ། ཡོད་མེད་ཀུན་ལས་
འདས་པས་ན། ། རབ་ཏུ་མི་གནས་དབུ་མ་མཐོང་། ། ལྟ་བ་ཐམས་
ཅད་བཟློག་པ་ཡིན། ། སོ་སོའི་བློ་ངོས་ཐེག་པ་མང་། ། མཐར་གྱིས་
སངས་རྒྱས་འཁྲིད་པ་གཅིག ། རྣམ་གསུམ་ཡུམ་དུ་གསུངས་ཉིད་
ཀྱི། ། ཤེར་ཕྱིན་མཚན་གཞི་ཕྱོགས་ཆད་སྐྱོན། ། རྣམ་གཉིས་མཐོང་
ཕྱིར་དགོངས་འགྲེལ་སོགས། ། ལེངས་པོ་ཡང་མིན་སྙིང་པོའི་མདོ། །
སེམས་ཅན་ཐམས་ཅད་འཚང་རྒྱ་བར། ། སྒྲུབ་བྱེད་མཆོག་ཕྱིར་སེམས་
ཙམ་འགལ། ། གསུང་ གཅིག་ ཉིད་ གསུངས་ དུ་མར་གོ ། ཅི་ཡང་
གསུངས་པ་མེད་པ་ཡང་། ། དྲང་ངེས་ཕྱེ་ལ་འགལ་བ་མེད། ། ཕལ་
གྱི་རྣམ་བཞག་མུན་ནང་འཕོང་། ། ༈ གང་གིས་ཉོན་མོངས་རགས་



ལེའུ་དང་པོ་། གཞུང་དོན་བཤད་པ།
རྣམས་ལ། ། ཉོན་མོངས་ཉིད་ཀྱིས་ལམ་ཆོད་པའི། ། རྡོ་རྗེའི་གསང་
ཚིག་རྣམ་ཕྱེ་བས། ། རྒྱུ་འབྲས་ལྷུན་གྲུབ་སྤྱོད་པ་བསྐོར། ། དོན་
འཇུག་རིག་ངོར་ཁྱོད་མེད་ཀྱང་། ༑ ཡོངས་གཅོད་ལྷན་ཅིག་སྐྱེས་ཡེ་
ཤེས། ། སྦྱོར་བདེ་མྱུར་དང་རྒྱུ་དངོས་སྤྲད། ། མདོ་རྒྱུས་ཉིད་དུ་བླ་
མས་གསུངས། ། དེ་སྐད་ལྷ་བབས་རི་བོའི་གཞོལ། ། ཀོང་ཡུལ་རྡོ་
རྗེའི་གདན་བྲིས་པའི། ། དགེ་བས་འགྲོ་རྣམས་འཇམ་དབྱངས་སུ། །
གྱུར་ཏེ་འབེལ་བའི་གཏམ་མོལ་ཤོག ། མངྒ་ལཾ། །



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
༄༅། །ཆོས་འཁོར་རིམ་པ་གསུམ་གྱི་དོགས་
གཅོད་འགྲེལ་པ་བཞུགས་སོ། །
གང་ཞིག་རྟེན་འབྱུང་རིགས་པ་ཡིས། །
ལྟ་བ་ཐམས་ཅད་ཚར་གཅོད་པ། །
སྨྲ་བ་ཆེན་པོ་ཉི་མའི་གཉེན། ། །
དཔེ་ཟླ་མེད་པའི་མཁས་པར་འདུད། །
ཅེས་འོ་སྐོལ་གྱི་སྟོན་པ་ལ་ཕྱག་བྱས་ནས། སྟོན་པའི་སྲས་དག་
གིས་གཅེས་སྤྲས་སུ་བྱ་བའི་འོས་ནི་དམ་པའི་ཆོས་སོ་སྙམ་ནས། དེ་ཇི་
ལྟར་བསྐོར་བའི་ཚུལ་དང་དོན་ལ་དོགས་པ་ཅུང་ཟད་གཅོད་པར་འདོད་
དོ། ། ཇི་ལྟར་དུ་ཞེ་ན།
འཁོར་ལོས་བསྒྱུར་བའི་འཁོར་ལོ་དང་། །
མྱུར་བར་འགྲོ་སོགས་མཐུན་པས་ན། །
ཆོས་མངོན་པར། དེ་ནི་ཚངས་ཚུལ་ཚངས་འཁོར་ལོ། ། མྱུར་
བར་འགྲོ་དང་རྩིབས་སོགས་ཕྱིར། ཞེས་པས། ཇི་ལྟར་འཁོར་ལོས་
བསྒྱུར་བ་རྣམས་ཀྱིས་འཁོར་ལོ་རིན་པོ་ཆེ་དེ་ལ་མྱུར་བར་འགྲོ་དང་།
འདོར་བ་དང༌། འཇུག་པར་བྱེད་པ་དང་། མ་རྒྱལ་བ་ལས་རྒྱལ་བར་
བྱེད་པ་དང་། རྒྱལ་བར་རྣལ་དུ་འགོད་པའི་འཕར་བ་དང་། འབབ་པ་
སྟེ་ཆོས་དྲུག་ཡོད་པའམ། ལྟེ་བ་དང་རྩིབས་དང་མུ་ཁྱུད་ཀྱིས་བསྐོར་པའི་



ལེའུ་དང་པོ། གཞུང་དོན་བཤད་པ།
ཆོས་གསུམ་ཡོད་པ་དང་མཐུན་པས། ཐུབ་པ་རྣམས་ཀྱིས་ཆོས་གསུམ་
པ། ། ཐམས་ཅད་ཆོས་འཁོར་བསྐོར་བ་ཡིན། ། དེ་ཡང་སངས་རྒྱས་
འཇིག་རྟེན་དུ་འབྱོན་པ་དང་། དེ་ཆོས་གསུངས་པ་ཞེས་བྱ་བ་ནི་སྤྲུལ་
པའི་སྐུའི་ཁྱད་པར་གྱི་ཆོས་ཡིན་པས། མཆོག་གི་སྤྲུལ་པའི་སྐུ་མིའི་རྟེན་
དེ་ལ་སངས་རྒྱས། དེ་ནས་ཆོས་ཀྱི་འཁོར་ལོ་བསྐོར་བ་ཡིན་པའི་ཕྱིར།
ཆོས་འཁོར་བསྐོར་བ་པོ་སྤྱིར་སངས་རྒྱས་དང༌། དེའི་ནང་ནས་སྤྲུལ་པའི་
སྐུ་ཁོ་ན་ཞེས་བྱའོ། ། སངས་མ་རྒྱས་པའི་ཆོས་ཀྱི་འཁོར་ལོ་བསྐོར་བ་
འདི་མི་རུང་བས། རྗེ་བཙུན་བྱམས་པས། གང་དང་ཡང་དག་ལྡན་པས་
ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་པ་ཞེས་བཤད།
དེའི་འགྲེལ་བ་མཛད་པས་རྣམ་པ་ཐམས་ཅད་སྐྱེ་བ་མེད་པར་ཐུགས་སུ་
ཆུད་པ་གང་དང་ལྡན་ན་སངས་རྒྱུས་ཡང་དག་པར་བསྡམས་པའི་སྐུ་ཅན།
རྣལ་འབྱོར་ཅན་གྱི་དབང་ཕྱུག་གི་གཙོ་བོ་རྣམས། སྤྱོད་པའི་གཉེན་པོར་
ཆོས་ཀྱི་འཁོར་ལོ་མ་ལུས་པ་རྣམ་པ་ཐམས་ཅད་བསྐོར་བར་མཛད་པ་
ཞེས་སྦྱར་རོ། ། ཁ་ཅིག་གིས། སློབ་དཔོན་འཕགས་པ་ཀླུ་སྒྲུབ་ཀྱིས་
གསུངས་པ། ཁ་ཅིག་དག་ནི་སྡིག་པ་ལས། ། རྣམ་པར་བཟློག་ཕྱིར་
ཆོས་སྟོན་ཏོ། ། ཁ་ ཅིག་བསོད་ནམས་གྲུབ་བྱའི་ ཕྱིར། ། ལྟ་ བུ་
སོགས་སྟོན་པས་ཆོས་བསྟན་པའི་ཚུལ་ཡིན་གྱི་དེ་ལ་ཆོས་འཁོར་བསྐོར་
བར་བཤད་པ་མེད་དོ་སྨྲ་བ་དགག་པའི་ཕྱིར། དེས་གསུངས་པ་ཐམས་
ཅད་ཆོས་འཁོར་ལོ་བསྐོར་བ་ཡིན་ནོ། ། ཞེས་བྱ་སྟེ། འདི་ལའང་སྒྲ་
བཤད་འཇུག་པ་ཚང་བ་དང༌། སངས་རྒྱས་རྣམས་ཆོས་གསུང་བར་
བསྐུལ་བ་ཉིད་ཆོས་འཁོར་བསྐོར་བར་གསོལ་བ་འདེབས་པ་ཡིན་པས་
སོ། ། སངས་རྒྱས་ནས་ཆོས་ཀྱི་འཁོར་ལོ་བསྐོར་བ་འདི་ཡང་དང་པོ་



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
ཐུགས་བསྐྱེད་པའི་དུས་སུ་སངས་རྒྱས་སུ་གྲུབ་ནས། གཞན་གྱི་དོན་
ཕྱིར་སྐལ་བ་ཇི་ལྟ་བ་བཞིན་དུ་འབད་པར་བྱའོ། ། ཞེས་དམ་བཅས་པ་
སྒྲུབ་པ་ལྷུར་མཛད་པས། སྨོན་ལམ་དེ་ཡོངས་སུ་རྫོགས་པར་གྱུར་པའི་
ཕྱིར་སྐལ་བ་ཇི་ལྟ་བ་བཞིན་དུ་འབད་རྒྱུའི་གཙོ་བོ་ནི་ཆོས་སྟོན་པ་ཉིད་
ཡིན་ཏེ། དེ་དག་སྤྱོད་པའི་རྗེས་གཤེགས་པས། ཆོས་ཕུང་བརྒྱད་ཁྲི་བཞི་
སྟོང་བྱུང་། སངས་རྒྱས་ཀྱི་ཆོས་སྟོན་པ་དེ་ཡང་། སྤྱོད་པ་བརྒྱད་ཁྲི་བཞི་
སྟོང་གི་རྗེས་སུ་གཤེགས་པ་ཡིན་ལ། སྤྱོད་པ་རེའི་གཉེན་པོ་རྫོགས་པ་ལ་
ཆོས་ཀྱི་ཕུང་པོ་རེར་མཛད་པས། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་
བཞི་བྱུང་བ་ཡིན་ནོ། ། སྤྱོད་པས་རྣམ་པར་ཕྱེ་བ་འདི་ཡང་། བདག་
ཅག་གི་སྟོན་པའི་ཞིང་འདི་ལྟ་བུ་ལ་ཡིན་གྱི་ཐམས་ཅད་ལ་ཁྱབ་པ་ནི་མ་
ཡིན་ཏེ། བདེ་བ་ཅན་ལ་སོགས་པ་དག་པའི་ཞིང་ན། ཉོན་མོངས་པ་
བརྒྱད་ཁྲི་བཞི་སྟོང་གི་སྤྱོད་པ་མེད་པས། སངས་རྒྱས་དེ་དག་ གིས་
འདུལ་བའི་བསླབ་ཚིག་ཀྱང་ཉུང་ངུར་བཤད་པས་སོ། །
རྟུལ་འབྲིང་རྣོན་པོ་འདུལ་བྱེད་ཀྱིས། །
འཁོར་ལོ་རིམ་པ་གསུམ་དུ་བསྡུས། །
སྤྱོད་པ་བརྒྱད་ཁྲི་བཞི་སྟོང་དེ་དག་ཀྱང་། དབང་པོ་རྟུལ་པོ་དང་།
འབྲིང་པོ་དང༌། རྣོན་པོ་གསུམ་དུ་འདུ་ལ། དེ་དག་འདུལ་བར་བྱེད་
པའི་ཆོས་ཐམས་ཅད་འཁོར་ལོ་རིམ་པ་གསུམ་དུ་བསྡུས་ཏེ། གསུམ་ནི།
ཆོས་འཁོར་དང་པོ་དང་། བར་པ་དང་། ཐ་མའོ། ། བར་མཐའ་
འཇོག་ཚུལ་རིམ་པ་གཉིས་སུ་བསྟན་ཏེ།
དཔྱད་དང་ཡོངས་སུ་དཔྱད་ཉིད་ཀྱིས། །
བར་དང་མཐར་བཞག་མདོ་ཉིད་ལུགས། །



ལེའུ་དང་པོ་ གཞུང་དོན་བཤད་པ།
ཞེས་པས་ནི་བདག་མེད་པ་ལ་སོགས་པ་བསྟན་པའི་སྐབས་ནི་
དཔྱད་པ་དང༌། འཁོར་གསུམ་གྱི་དག་པར་བསྟན་པ་ནི་ཤིན་དུ་དཔྱད་
པ་ཡིན་པས། སློབ་དཔོན་འཕགས་པས། བདག་གི་ཞེས་བྱར་གདགས་
གྱུར་ཅིང་། ། བདག་མེད་ཅེས་ཀྱང་བསྟན་གྱུར་ལ། ། སངས་རྒྱས་
རྣམས་ཀྱིས་བདག་ དང་ནི། ། བདག་མེད་ འགའ་མེད་ ཅེས་ ཀྱང་
བསྟན། ། དེ་བཞིན་མདོ་སྡེ་དགོངས་འགྲེལ་དང་ཕྱིར་མི་ལྡོག་པའི་
འཁོར་ལོའི་མདོ་འོད་སྲུངས་ཀྱིས་ཞུས་པ་སོགས་ཀྱིས་བསྟན་ལ། འདིའི་
བར་མཐའ་ནི་དོན་དམ་པ་འཇུག་པའི་རིམ་པ་ཡིན་གྱི། སྟོན་པས་
བསྟན་པའི་དུས་ནི་མ་ཡིན་ནོ། ། དེ་མདོ་ཉིད་ཀྱི་ལུགས་སོ། །
རྒྱུ་དང་འབྲས་བུ་དེར་བཞག་པས། ། །
རྡོ་རྗེ་ཐེག་པའི་གསང་བརྟོལ་ལོ། ། །
གསང་སྔགས་ཀྱི་དབང་དུ་བྱས་ནས། དང་པོ་བདེན་པའི་དེ་ཉིད་
ཀྱི་ཚུལ་ཞེས་བྱ། རྒྱུའི་ཐེག་ཆེན་ཐམས་ཅད་ལ་ཕ་རོལ་ཏུ་ཕྱིན་པའི་ཚུལ་
ཞེས་བྱ་བ་བར་པ། རྡོ་རྗེ་ཐེག་པ་ཐམས་ཅད་ལ་གསང་སྔགས་ཀྱི་ཚུལ་
ཞེས་བྱས་ནས་ཐ་མར་བཞག་པ་སྟེ། འདི་གཉིས་ཀྱི་བར་མཐའ་ནི་སྟོན་
པས་འཆད་པའི་དུས་ཀྱི་ཡང་ཡིན་ལ་འཇུག་རིམ་གྱིས་ཀྱང་ངོ༌། ། རྒྱུས་
པར་འཆད་པའི་ཕྱིར།
༈ དབང་རྟུལ་ཉན་ཐོས་རྣམས་ལ་ནི། །
དང་པོར་ཆོས་ཀྱི་འཁོར་ལོའི་མདོ། །
བདེན་བཞི་ལན་གསུམ་བཟླས་པས་ནི། །
རྣམ་པ་བཅུ་གཉིས་སུ་བསྐོར་བ། །
བཅོམ་ལྡན་འདས་ཆོས་དབྱིངས་དགོན་པ་མ་ག་དྷ་རྡོ་རྗེའི་གདན་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
བྱང་ཆུབ་ཀྱི་སྙིང་པོའི་སྤོ། འཛམ་བུའི་ཤིང་གི་དྲུང་དུ་ས་གའི་ཉིན་ཐུན་
ཐ་མ་ལ་མངོན་པར་རྫོགས་པར་སངས་རྒྱས་ནས་ཞག་བདུན་ཕྲག་བདུན་
སོང་བ་ན། ཟབ་ཞི་སྤྲོས་བྲལ་འོད་གསལ་འདུས་མ་བྱས། ། བདུད་རྩི་
ལྟ་བུའི་ཆོས་ཤིག་ཁོ་བོས་རྙེད། ། སུ་ལ་བསྟན་ཀྱང་གོ་བར་མི་ནུས་
པས། །མི་སྨྲ་ནགས་འདབ་ཉིད་དུ་གནས་པ་བྱ། ། ཞེས་གསུངས་
ལ། བོད་རྣམས་འདི་ཆོས་བསྟན་པའི་བྱེ་བྲག་ཏུ་འདྲེན་ཀྱང་མི་འཐད།
འདི་ནི་ཆོས་བསྟན་པ་ལ་ཐུགས་སྤྲོ་བ་ལྷོད་ནས། ཚངས་པས་གསོལ་བ་
མ་བཏབ་ན་མི་བསྐོར་བར་དམ་བཅའ་བའི་ཚིག་ཡིན་ནོ། ། དེ་སྔོན་
ཁྱེའུ་ཆོས་ཀྱི་བློ་གྲོས་སུ་གྱུར་པའི་ཚེ་བསྐལ་བཟང་གི་སངས་རྒྱས་རྣམས་ལ་
ཆོས་ཀྱི་འཁོར་ལོ་བསྐོར་བར་བསྐུལ་བ་པོར་སྨོན་ལམ་བཏབ་པའི་མི་
མཇེད་ཀྱི་བདག་པོ་ཚངས་པ་གཙུག་ཕུད་ཅན་གྱིས་ཤེས་ནས། ཆོས་ཀྱི་
འཁོར་ལོ་བསྐོར་བར་ལན་གསུམ་དུ་བསྐུལ་བའི་མཐར་གནང་སྟེ། ཆུ་
སྟོད་ཀྱི་ཚེས་བཞི་ལ་ཝཱ་རཱ་ཎ་སཱིར་གཤེགས་ནས་དྲང་སྲོང་ལྷུང་བ་རི་
དྭགས་ཀྱི་ནགས། སྔོན་གྱི་ སངས་རྒྱས་གསུམ་གྱིས་ཆོས་ཀྱི་འཁོར་ལོ་
བསྐོར་བའི་ཕྱོགས་དེར་ཁྲི་སྟོང་བྱུང་བའི་ཁྲི་བཞི་པ་ལ་སྐྱིལ་མོ་ཀྲུང་དུ་ཆས་
ཏེ་ལྔ་སྡེ་བཟང་པོ་དང་། སྡེ་ཆེན་པོ་བརྒྱད་དང་། ཕྱོགས་བཅུའི་སེམས་
དཔའ་དག་ལྷགས་པ་སྟོང་ཆེན་པོ་འདིའི་སྐྲའི་རྩེ་མོའི་ཆ་ཤས་ཙམ་ཡང་མ་
ལུས་པར་ཁྱབ་པ་དང་ཐབས་གཅིག་བཞུགས་སོ། ། དེ་ནས་ཚངས་
པས་བཅོམ་ལྡན་འདས་ཀྱི་ཞབས་ལ་གཏུགས་ཏེ་ཕྱག་འཚལ་ནས། ལྷའི་
འཛམ་བུ་ཆུ་བོའི་གསེར་ལས་བྱས་པའི་འཁོར་ལོ་རྩིབས་སྟོང་དང་ལྡན་པ་
རྣམ་པ་ཐམས་ཅད་ཀྱིས་བརྒྱན་པ་ཉིན་མོར་བྱེད་པ་འདི་ཡང་ཟིལ་གྱིས་
གནོན་པ། སྔོན་གྱི་རྒྱལ་བ་གསུམ་གྱིས་བཞེས་པ་ཕུལ། ཆོས་ཀྱི་འཁོར་
10



ལེའུ་དང་པོ། གཞུང་དོན་བཤད་པ།
ལོ་བསྐོར་བར་གསོལ་བ་བཏབ་བོ། ། དེའི་ཚེ་རི་དྭགས་ལས་གསེར་གྱི་
ཁ་དོག་ཅན་ཟུང་ནགས་ནས་འཐོན་ཏེ་འཁོར་ལོའི་རྩེ་མོ་ལ་མིག་རྩེ་
གཅིག་ཏུ་བལྟ་ཞིང་འཁོད་དོ། ། ཞེས་ཀྱང་གྲགས་སོ། ། དེའི་ཚེ་
བཅོམ་ལྡན་འདས་ནམ་གྱི་ཆ་སྟོད་ལ་འཕགས་པའི་མི་སྨྲ་བར་བཞུགས།
དགུང་ཐུན་ལ་འབེལ་བར་གྱུར་པའི་གཏམ་དག་གསུངས། ནམ་གྱི་ཆ་
སྨད་ཀྱི་ཐུན་ལ་ལྔ་སྡེ་ལ་བོས་ནས་ལན་གསུམ་དུ་བཟླས་ཏེ་ཆོས་ཀྱི་འཁོར་
ལོ་རྣམ་པ་བཅུ་གཉིས་སུ་བསྐོར་བར་མཛད་པས། སྟོང་ཆེན་འདི་ན་
བདེན་བཞི་གཅིག་པུའི་མིང་བྱེ་བ་ཁྲག་ཁྲིག་བརྒྱ་སྟོང་ཕྲག་དགུ་བཅུ་རྩ་
བཞི་ཡོད་བ་ཅིག་ཅར་དུ་གྲགས་པར་གྱུར་ཏོ། ། དེའི་ཚེ་ལྷག་རྣམས་
ཀྱིས་ཀྱང་། གྲོགས་པོ་དག་བཅོམ་ལྡན་འདས་ཀྱིས་ཝཱ་རཱ་ཎ་སཱིར་ལན་
གསུམ་དུ་བཟླས་ཏེ་ཆོས་ཀྱི་འཁོར་ལོ་རྣམ་པ་བཅུ་གཉིས་སུ་ཆོས་དང་
ལྡན་པ་སུས་ཀྱང་འཇིག་རྟེན་དུ་ཆོས་དང་མཐུན་པ་འགའ་ཡང་མ་བསྐོར་
བ་ཞིག་བསྐོར་བས། ལྷའི་རིགས་འཕེལ་ཞིང་ལྷ་མ་ཡིན་གྱི་རིགས་ཉམས་
སོ་ཞེས་སྒྲ་བསྒྲགས་སོ། ། དེ་བཞིན་དོན་ཟབ་དགོངས་པ་ངེས་འགྲེལ་
ལས་ཀྱང་། བཅོམ་ལྡན་འདས་ཀྱིས་དང་པོར་ཡུལ་ཝཱ་རཱ་ཎ་སཱིར་དྲང་
སྲོང་ལྷུང་བ་རི་དྭགས་ཀྱི་གནས་སུ། ཉན་ཐོས་ཀྱི་ཐེག་པ་ལ་ཡང་དག་
པར་ཞུགས་པ་རྣམས་ལ། འཕགས་པའི་བདེན་པ་བཞི་རྣམ་པར་བསྟན་
པས། ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ་སྔོན་ལྷར་གྱུར་པའམ་
མིར་གྱུར་པ་སུས་ཀྱང་ཆོས་དང་མཐུན་པ་འཇིག་རྟེན་དུ་མ་སྐོར་བ་ཞིག་
རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་
ནི་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་ པའི་
གཞིའི་གནས་སུ་གྱུར་པ་ལགས་སོ། ། ཞེས་གསུངས་སོ། ། འདིའི་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
འདུལ་བྱའི་གཙོ་བོ་ཉན་ཐོས། རང་རྒྱལ་དེའི་ཕྱོགས་སུ་བསླན་པ་ཡིན་པ་
དང༌། མངོན་མཐོའི་ཐེག་པ་དག་འདི་ནས་བཤད་པའི་རྣམ་པར་ཐར་
པའི་སྣོད་ཡིན་པ་བསྡུས་པ་ཡིན་ནོ། ། གདུལ་བྱ་དེ་ལ་ཇི་ལྟར་བསྐོར་
བའི་ཆོས་ནི། འཕགས་པའི་བདེན་པ་བཞི་ཡིན་ལ། དེ་ལན་གསུམ་དུ་
བཟླས་པ་ནི། བདེན་པས་ཡུལ་སྟོན། ཤེས་བྱས་ལམ་སྟོན། ཤེས་པས་
འབྲས་བུ་འཆད་པར་བཞེད་པ་སྟེ། དང་པོ་སྡུག་བསྔལ་འཕགས་པའི་
བདེན་པ་དང་། ཀུན་འབྱུང་བ་དང་འགོག་པ་དང་ལམ་གྱི་བདེན་པ་ཞེས་
སོ། ༣ གཉིས་པ། སྡུག་བསྔལ་ཡོངས་སུ་ཤེས་པར་བྱ། ཀུན་འབྱུང་
སྤང་བར་བྱ། འགོག་པ་མངོན་དུ་བྱ། ལམ་བསྒོམ་པར་བྱ་ཞེས་བྱ་བས་
སོ། ། གསུམ་པ་སྡུག་བསྔལ་ཡོངས་སུ་ཤེས། ཀུན་ འབྱུང་ སྤངས།
འགོག་པ་མངོན་དུ་བྱས། ལམ་བསྒོམས་ཞེས་བྱ་བས་རྣམ་ པ་ བཅུ་
གཉིས་སུ་བསྐོར་བ་ཞེས་གསུངས་ལ། བྱེ་བྲག་ཏུ་སྨྲ་བ་རྣམས་བཟླས་པ་
རེ་རེ་ལ་མིག་ཤེས་པ་རིག་པ་བློ་སྐྱེ་ཟེར་ཞིང་། ཆོས་ཀྱི་འཁོར་ལོ་མཐོང་
བའི་ལམ་ཞེས་འདོན་ནོ། ། །
འདིས་ནི་སྒྲོ་འདོགས་སྐུར་འདེབས་པའི། །
མཐའ་གཉིས་སྤངས་པའི་དབུ་མ་བསྟན། ། །
དེས་མི་མཐུན་ཕྱོགས་བདག་ཏུ་སྨྲ་བ་རྣམས་ཀྱིས་བཏགས་པའི་
བདག་ནི་མེད་པས་དེ་མེད་པ་ལ་མེད་དོ་ཞེས་སྨྲས་པས་སྒྲོ་འདོགས་
བསལ། ལས་དང་འབྲས་བུ་སོགས་ཡོད་པ་ལ་ཡོད་དོ་ཞེས་སྨྲས་པས་
སྐུར་འདེབས་ཀྱི་མཐའ་བསལ་བ་ཡིན་ནོ། ། དེ་ཙམ་གྱིས་འདི་དབུ་
མར་བཞག་པ་ཡིན་ལ། དབུ་མ་དེས།
ཆོས་རྣམས་ལ་ནི་ཆོས་ཀྱི་མིག །



ལེའུ་དང་པོ། གཞུང་དོན་བཤད་པ།
རྡུལ་བྲལ་དྲི་མ་མེད་སྐྱེས་ནས། །
ཟག་པ་མེད་པའི་བར་སྒྲུབ་བྱེད། །
ཆོས་མངོན་པ་ལས། དེ་ནི་མཐོང་བའི་ལམ་གྱི་དབང་དུ་མཛད་
ནས་གསུངས་པ་སྟེ། ཆོས་ལ་བཟོད་པ་རྣམས་ཀྱིས་ནི་རྡུལ་མེད་པའི།
ཆོས་ཤེས་པ་རྣམས་ཀྱིས་ནི་དྲི་མ་དང་བྲལ་བའོ། ། ཡོངས་སུ་ཤེས་པ་
དང་སྤོང་བར་ཡང་ལམ་རྣམ་པ་དག་པའི་ཕྱིར་རོ། ། ཞེས་གསུངས།
དེ་བཞིན་མདོ་ལས་ཀྱང་། ཆོས་མཐོང་བ། ཆོས་ཐོབ་པ། ཆོས་རིགས་
པ། ཆོས་རྟོགས་པ། སོམ་ཉི་ལས་བརྒལ་བ། ཐེ་ཚོམ་ལས་བརྒལ་བ།
གཞན་གྱི་དྲིང་ལ་མི་འཇོག་པ། སྟོན་པའི་བསྟན་པ་ལ་གཞན་གྱིས་མི་
བཀྲི་བ། ཆོས་རྣམས་ལ་མི་འཇིགས་པར་ཐོབ་པ་ཞེས་གསུངས་པའང་།
དེར་ཆོས་ལ་བཟོད་པ་རྣམས་ཀྱིས་ཆོས་མཐོང་། ཆོས་ཤེས་པ་རྣམས་
ཀྱིས་ཆོས་ཐོབ་བོ། ། རྗེས་སུ་རྟོགས་པའི་བཟོད་པ་རྣམས་ཀྱིས་ཆོས་
རིག་གོ ། རྗེས་སུ་རྟོགས་པའི་ཤེས་པ་རྣམས་ཀྱིས་ཆོས་རྟོགས་སོ། །
ཐམས་ཅད་ཀྱི་རང་གིས་ཐོབ་པ་ལས་སོམ་ཉི་ལས་བརྒལ་ཏེ་གཞན་གྱིས་
ཐོབ་པ་ཐེ་ཚོམ་ལས་བརྒལ་ཏོ། ། ལམ་བསྒོམ་པ་ལ། གཞན་གྱི་དྲིང་ལ་
མི་འཇོག་གོ ། མུ་སྟེགས་ཅན་རྣམས་ཀྱིས་མི་ཕྲོགས་པའི་ཕྱིར་སྟོན་པའི་
བསྟན་པ་ལ་གཞན་གྱིས་མི་བཀྲི་བ། ཆོས་རྣམས་ལ་མི་འཇིགས་པ་ཐོབ་
པ་ནི། ཡོངས་སུ་དྲི་བའི་ཆོས་དང་། ལུང་བསྟན་པའི་ཆོས་ནི་འདིར་
ཆོས་སུ་འདོད་དེ་སེམས་ཞུམ་པ་མེད་པའི་ཕྱིར་དེ་ལ་མི་འཇིགས་པ་ཐོབ་
པའོ་ཞེས་གསུངས་ལ། དེ་ནས་མྱ་ངན་ལས་འདས་པར་གྱུར་གྱི་བར་
རོ། །
ཡང་དག་ལྟ་བ་གཞིར་བཞག་པས ། །



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་། །
བསོད་ནམས་མིན་པ་བཟློག་པ་ཡིན། །
ལོག་པར་ལྟ་བ་ལས་ལོག་པས་ཡང་དག་པའི་ལྟ་བ། དེ་ཡང་
འཇིག་རྟེན་དང་མཐུན་པའི་ ཕྱིར་འཇིག་རྟེན་པའི་ཡང་དག་ པའི་ལྟ་
བའོ། ། དེ་ཞལ་གྱིས་བཞེས་ནས། འཁོར་བ་རྒྱུ་འབྲས་དང་། མྱ་ངན་
ལས་འདས་པ་རྒྱུ་འབྲས་གསུངས་པས། མེད་པར་ལྟ་བ་བསོད་ནམས་
མ་ཡིན་པ་བསྐྱེད་པ་དེ་དང་པོར་ཟློག་པའང་འདི་ཡིན་པར་གྲུབ་བོ། །
དེས་གདགས་པའི་དོན་དུ་བདག་གསུངས་ཀྱང་། གདགས་པའི་དོན་དུ་
ཞེས་བྱ་བ་ནི། མདོ་སྡེ་རྒྱན་ལས།
ཀུན་ནས་ཉོན་མོངས་རྣམ་བྱུང་བའི། །
གནས་སྐབས་གཅོད་པའི་བྱེ་བྲག་དང་། །
འཇུག་དང་རྒྱུན་གྱི་བྱེ་བྲག་ཀྱང་། །
གང་ཟག་གིས་ནི་ཉེ་བར་བསྟན། །
དེའི་འགྲེལ་པར། ཀུན་ནས་ཉོན་མོངས་པ་དང་། རྣམ་པར་
བྱང་བའི་གནས་སྐབས་དང་། གཅོད་པའི་བྱེ་བྲག་དག་དང་། དེ་དག་
གི་འཇུག་པའི་བྱེ་བྲག་དང༌། རྒྱུན་གྱི་བྱེ་བྲག་ནི་གང་ཟག་གདགས་པ་
མེད་པར་བཤད་པར་མི་ནུས་སོ། ། ཞེས་པས་ངའམ་ང་ཡིར་འཛིན་
པའི་རྟེན་ཅན་དེ་ཁས་བླངས་པ་ཡིན་ལ། ཆོས་ཀྱི་སྡོམ་བཞིའི་ཡ་གྱལ་ནི་
ཀུན་བརྟགས་པའི་བདག་ལ་འདོད་པ་ཡིན་ཏེ། ཆོས་མངོན་པ་ལས་
བདག་མེད་པའི་མཚན་ཉིད་གང་ཞེ་ན། ཇི་ལྟར་བདག་ཏུ་སྨྲ་བ་རྣམས་
ཀྱིས་བདག་ཏུ་བཏགས་པའི་མཚན་ཉིད་དེས་ཕུང་པོ་དང་ཁམས་དང་སྐྱེ་
མཆེད་རྣམས་མཚན་ཉིད་དང་བྲལ་བའོ། ། ཕུང་པོ་དང་ཁམས་དང་
སྐྱེ་མཆེད་རྣམས་ནི་བདག་གི་མཚན་ཉིད་ཀྱི་བདག་མེད་པའོ། ། འདི་
14



ལེའུ་དང་པོ། གཞུང་དོན་བཤད་པ།
ལ་དགོངས་ནས་བཅོམ་ལྡན་འདས་ཀྱིས། ཆོས་ཐམས་ཅད་བདག་མེད་
པའོ་ཞེས་གསུངས་སོ་ཞེས་འབྱུང་བས་སོ། ། འོ་ན་ཉན་ཐོས་ཀྱིས་གང་
ཟག་གི་བདག་མེད་པ་རྟོགས་སོ་ཞེས་བཞག་པའི་བདག་མེད་པ་དེ་ཡང་དེ་
ཁ་ཡིན་ནམ་མིན། མིན་ཏེ། དེ་ལྷན་སྐྱེས་ཀྱི་འཇིག་ཚོགས་ལ་ལྟ་བའི་
རིའི་རྩེ་མོ་མཐོ་བ་ཉི་ཤུ་ཡེ་ཤེས་ཀྱི་རྡོ་རྗེས་བཅོམ་སྟེ་ཞེས་པས་ན། བདེན་
པ་མཐོང་བ་དང་ལྷན་སྐྱེས་ཀྱི་བདག་འཇིག་པ་སྲང་མདའི་མཐོ་དམན་
བཞིན་ནོ། ། ཐེག་དམན་གྱི་ལུང་ལས་རིགས་པས་གནོད་པ་འབེབས་
ས་ནི་དང་པོ་ཡིན་ལ། དེ་ལྟ་བུའི་བདག་མེད་ཁས་མི་ལེན་མཁན་གྱི་
སངས་རྒྱས་པའི་གྲུབ་མཐའ་སྨྲ་བ་མེད་པ་དང༌། གནས་མ་བུ་པ། དེ་
ཉིད་དང་གཞན་དུ་བརྗོད་པར་མི་ནུས་པའི་བདག་ཁས་ལེན་པ་མི་འགལ་
བར་ཤེས་པར་བྱའོ། །
གཉིས་པ་ཐེག་ཆེན་སོ་སྐྱེས་ལ། །
མ་སྐྱེས་སོགས་ལས་བརྩམས་ནས་ནི། །
སྟོང་ཉིད་སྨོན་པའི་སྒོ་གསུམ་གྱིས། །
མཚན་ཉིད་མེད་པའི་ཆོས་འཁོར་བསྐོར། །
དེ་ཡང་དགོངས་འགྲེལ་ལས། བཅོམ་ལྡན་འདས་ཀྱི་ཆོས་ཐམས་
ཅད་ངོ་བོ་ཉིད་མ་མཆིས་པ་ལས་བརྩམས་ཏེ། སྐྱེ་བ་མ་མཆིས་པ་དང་།
འགག་པ་མ་མཆིས་པ་དང་། གཟོད་མ་ནུས་ཞི་བ་དང་། རང་བཞིན་
གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས། ཐེག་པ་
ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་ཀྱི་རྣམ་པ་སྨོན་
པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་
ཏེ༑ བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་། བླ་ན་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
མཆིས་པ། སྐབས་མཆིས་པ། དྲང་བའི་དོན། རྩོད་པའི་གཞིའི་གནས་
སུ་གྱུར་པ་ལགས་སོ། ། ཞེས་གསུངས་པས། འདིའི་གདུལ་བྱ་དབང་
པོ་འབྲིང་ཐེག་ཆེན་སོ་སྐྱེས་རྣལ་འབྱོར་སྤྱོད་པའི་སྐལ་བ་ཅན་ཡིན་ལ།
དེ་འདུལ་བྱེད་ཀྱི་ཆོས་ནི།
ཆོས་ཀུན་མཚན་ཉིད་གསུམ་དུ་ཕྱེ། །
ངོ་བོ་ཉིད་མེད་དུ་བསྟན་ནས། །
མ་སྐྱེ་སོགས་བསྒྲུབས་སྒོ་གསུམ་གྱི། །
ཆོས་དང་ཆོས་ཉིད་ཅེས་རྣམ་པར་དབྱེ་བའི་དང་པོ་ཆོས་སོ། །
དེ་དག་ནི་ཕུང་པོ་ཁམས་སྐྱེ་མཆེད་དག་ཡིན་པ། རེ་རེའང་མཚན་ཉིད་
གསུམ་དུ་ཕྱེ་སྟེ། གཟུགས་ལ། ཀུན་རྟོགས་པའི་གཟུགས། རྣམ་པར་
རྟོགས་པའི་གཟུགས། ཆོས་ཉིད་ཀྱི་གཟུགས་གསུམ་གསུངས་པ་བཞིན་
དུ་སྦྱར་བས་སོ། ། དེ་དག་ངོ་བོ་ཉིད་མེད་པར་བསྟན་པ་ནི། མདོ་སྡེ་
རྒྱུན་ལས།
རང་དང་རང་གི་བདག་ཉིད་དུ། །
མེད་ཕྱིར་རང་གི་ངོ་བོ་ལ། །
མི་གནས་ཕྱིར་དང་འཛིན་བཞིན་དེ། །
མེད་ཕྱིར་ངོ་བོ་ཉིད་མེད་འདོད། །
ཆོས་མངོན་པ་ལས། ཤིན་ཏུ་རྒྱས་པ་ལས་ཆོས་ཐམས་ཅད་ངོ་བོ་
ཉིད་མེད་དོ་ཞེས་གང་གསུངས་པ་དེ་ལ་དགོངས་པ་གང་ཞིག་ཡིན་ཞེ་ན།
བདག་ཉིད་ཀྱི་མི་འབྱུང་བ་དང་རང་གི་བདག་ཉིད་དུ་མེད་པ་དང་།
རང་གི་ངོ་བོ་ལ་མི་གནས་པ་དང་། བྱིས་པས་གཟུང་བ་བཞིན་དུ་མཚན་
ཉིད་མེད་པའི་ཕྱིར་རོ། ། ཡང་ཀུན་རྟོགས་པའི་ངོ་བོ་ཉིད་ལ་མཚན་



ལེའུ་དང་པོ། གཞུང་དོན་བཤད་པ།
ཉིད་ངོ་བོ་མེད་པ་དང་། གཞན་གྱི་དབང་ལ་སྐྱེ་བ་ངོ་བོ་ཉིད་མེད་པ་
དང་། ཡོངས་སུ་གྲུབ་པ་ལ་དོན་དམ་པ་ངོ་བོ་ཉིད་མེད་པའི་ཕྱིར་རོ། །
ཞེས་པའི་དོན་རྒྱན་འགྲེལ་དུ། རང་མེད་པའི་ཕྱིར་ངོ་བོ་ཉིད་མེད་པ་ནི་
ཆོས་ཐམས་ཅད་རྐྱེན་ལ་རག་ལས་པའི་ཕྱིར་རོ། ། རང་གི་བདག་ཉིད་
དུ་མེད་པའི་ཕྱིར་ངོ་བོ་ཉིད་མེད་པ་ནི་འགགས་པ་རྣམས་ཡང་དེའི་བདག་
ཉིད་དུ་མི་སྐྱེ་བའི་ཕྱིར་རོ། ། རང་གི་ངོ་བོ་ལ་མི་གནས་པའི་ཕྱིར་ངོ་བོ་
ཉིད་མེད་པ་ནི་སྐད་ཅིག་མ་ཡིན་པའི་ཕྱིར་རོ། ། དེ་ལྟར་ན་ངོ་བོ་ཉིད་
མེད་པ་རྣམ་པ་གསུམ་པོ་འདི་ནི་འདུས་བྱས་ཀྱི་མཚན་ཉིད་གསུམ་དང་
སྦྱར་བར་རིགས་པར་བྱའོ། ། འཛིན་པ་བཞིན་དེ་མེད་པའི་ཕྱིར་ངོ་བོ་
ཉིད་མེད་པ་ཞེས་བྱ་བ་ནི། ཇི་ལྟར་བྱིས་པ་རྣམས་ངོ་བོ་ཉིད་རྟག་པ་དང་
བདེ་བ་གཙང་བ་དང་། བདག་གམ་ཀུན་རྟོགས་པའི་མཚན་ཉིད་གཞན་
དུ་འཛིན་པ་དེ་ལྟར་ངོ་བོ་ཉིད་འདི་མེད་པས་དེ་ཕྱིར་ཡང་། ཆོས་རྣམས་
ངོ་བོ་མེད་པ་ཉིད་དུ་འདོད་དོ། ། ཞེས་གསུངས་སོ། ། དེ་ལྟ་བུའི་ངོ༌
བོ་ཉིད་མེད་ཚུལ་འདི་ཡང་དཔྱད་ན། འདུས་བྱས་ཀྱི་མཚན་ཉིད་གསུམ་
ལས་དོན་གཞན་དུ་མེད་དོ། ། དེ་ཤེས་པས་མ་སྐྱེས་པ་ལ་སོགས་པ་
ཤེས་པར་འགྱུར་བ་ཡིན་ཏེ། རྒྱུན་དུ། ཕྱི་མ་ཕྱི་མའི་རྟེན་ཡིན་པས། །
ངོ་བོ་ཉིད་ནི་མེད་པ་ཡིས། ། སྐྱེ་མེད་འགག་མེད་གཟོད་ནས་ཞི། །
རང་བཞིན་མྱ་ངན་འདས་པ་གྲུབ། ། འགྲེལ་པར། ངོ་བོ་ཉིད་མེད་
པས་ནི་སྐྱེ་བ་མེད་པ་ལ་སོགས་པ་གྲུབ་སྟེ། གང་ཞིག་ངོ་བོ་ཉིད་མེད་པ་དེ་
ནི་མ་སྐྱེས་པའོ། ། གང་མ་སྐྱེས་དེ་ནི་མི་འགག་པའོ། ། གང་མ་སྐྱེས་
པ་དང་མ་འགག་པ་དེ་ནི་གཟོད་མ་ནུས་ཞི་བའོ། ། གང་གཟོད་མ་ནུས་
ཞི་བ་དེ་ནི་རང་བཞིན་གྱི་ཡོངས་སུ་མྱ་ངན་ལས་འདས་པའོ། ། ཞེས་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
པས་སོ། ། དེ་ལྟར་མ་སྐྱེས་པ་སོགས་ཤེས་པ་དེས། རྒྱུན་དུ། བློ་ལྡན་
གཉིས་ལས་ལོག་ཉིད་དང་། ། ཡང་དག་ཉིད་རྣམས་སྤངས་གསུམ་
གྱིས། ། གང་ཟག་དང་ནི་ཆོས་དག་ལ། ། བདག་མེད་རྣམ་གཉིས་
ཀུན་ཤེས་ནས། ། འགྲེལ་པར། དོན་ཀུན་ཤེས་ཤིང་ཆོས་ཀུན་ཤེས་
ནས་ཆོས་དང་ཐུན་པའི་ཆོས་ལ་ཞུགས་པ་ཡིན། མཐུན་པར་ཞུགས་པ་
ཡིན། མཐུན་པའི་ཆོས་ལ་སྤྱོད་པ་ཡིན་ཞེས་འབྱུང་བ་དེ་སྟོན་པ་བྱེད་དེ།
དེ་ལ་གང་ཟག་དང་ཆོས་ལ་བདག་མེད་རྣམ་པ་གཉིས་ནི་གཟུང་བ་དང་
འཛིན་པ་མེད་པའི་ཕྱིར་རོ། ། གཉིས་ལས་ལོག་པ་ཉིད་དང་། ཡང་
དག་པ་ཉིད་སྤངས་པ་གསུམ་ནི། ཀུན་རྟོག་པའི་ངོ་བོ་ཉིད་མེད་པ་ལ་
སྟོང་པ་ཉིད་ཀྱི་ཏིང་ངེ་འཛིན་དང་། གཞན་གྱི་དབང་དང་ཡོངས་སུ་གྲུབ་
པའི་ངོ་བོ་ཉིད་དག་ཡོད་པ་ལ་སྨོན་པ་མེད་པ་དང་། མཚན་མ་མེད་པ་
དག་གོ ། འཇིག་རྟེན་པའི་ཏིང་ངེ་འཛིན་གསུམ་པོ་འདི་ནི། འཇིག་
རྟེན་ལས་འདས་པའི་ཡེ་ཤེས་འདྲེན་པའི་ཕྱིར་ལོག་པ་ཉིད་ཀྱང་མ་ཡིན་
ལ། འཇིག་རྟེན་ལས་འདས་པ་མ་ཡིན་པའི་ཕྱིར་ཡང་དག་པ་ཉིད་ཀྱང་
མ་ཡིན་ནོ། ཞེས་སོ། ། དེས་ཆོས་ཤེས། དེས་མཐུན་པའི་ཆོས་ལ་
འཇུག་པ་ཡིན་ཏེ། དང་པོ་རྒྱུན་དུ། དོན་ཤེས་པས་ནི་ཆོས་རྣམས་
ཀུན། ། གཟིངས་དང་འདྲ་བ་ཉིད་དུ་རིག ། ཐོས་པའི་ཆོག་པར་
འཛིན་སྤོང་བ། ། དེ་ན་ཆོས་ཤེས་པ་ཞེས་བརྗོད། ། དེ་ལྟར་དོན་
ཤེས་པ་ནི་མདོ་ལ་སོགས་པའི་ཆོས་ཐམས་ཅད་གཟིངས་ལྟ་བུ་ཉིད་དུ་
ཤེས་ཤིང་། ཐོས་པ་ཙམ་གྱིས་ཆོག་པར་འཛིན་པ་སྤོང་བར་བྱེད་དེ།
དེས་ན་ཆོས་ཤེས་པ་ཡིན་ནོ། ། སོ་སོའི་སྐྱེ་བོའི་ཤེས་པ་ཡི། ། དེ་
བཞིན་དུ་ནི་ གཉིས་རྟོགས་ནས། ། ཤེས་པ་དེ་ཡོངས་རྫོགས་བྱའི་
I8



i
ལེའུ་དང་པོ། གཞུང་དོན་བཤད་པ།
ཕྱིར། ། མཐུན་པའི་ཆོས་ནི་རབ་ཏུ་སྒྲུབ། ། སོ་སོ་སྐྱེ་བོ་དོན་དང་
ཆོས་ཤེས་པ་གཉིས་པོ་དེས་དེ་བཞིན་དུ་ཇི་སྐད་བཤད་པའི་བདག་མེད་པ་
གཉིས་རྟོགས་ནས་ཤེས་པ་དེ་ཡོངས་སུ་རྫོགས་པར་བྱ་བའི་ཕྱིར་སྒྲུབ་པར་
བྱེད་དེ། དེ་ལྟར་ན་མཐུན་པའི་ཆོས་ལ་ཞུགས་པ་ཡིན་ནོ། ། དེ་ཚུན་
སོ་སྐྱེས། དེ་ནས་ས་དང་པོ་ཐོབ་སྟེ་མཐུན་པའི་ཆོས་ལ་སྤྱོད་པ་སོགས་
སོ། ། དེ་ལྟར་འཇིག་རྟེན་པའི་ཏེང་ངེ་འཛིན་གསུམ་པོ་དེའི་ཡུལ་གང་
ཞེ་ན། རྒྱུན་ལས། ཏིང་འཛིན་གསུམ་གྱི་སྤྱོད་ཡུལ་ནི། ། བདག་མེད་
རྣམ་པ་གཉིས་པོ་དང་། ། བདག་དུ་འཛིན་པའི་རྟེན་དང་ནི། ། དེ་
དག་ཉེར་ཞི་ཡིན་ཞེས་བྱ། ། འགྲེལ་པར། ཏིང་འཛིན་རྣམ་པ་གསུམ་
གྱི་སྤྱོད་ཡུལ་རྣམ་པ་གསུམ་དུ་ཤེས་པར་བྱ་སྟེ། སྟོང་པ་ཉིད་ཀྱི་ཏིང་ངེ་
འཛིན་གྱི་ནི་གང་ཟག་དང་ཆོས་ལ་བདག་མེད་པའོ། ། སྨོན་པ་མེད་
པའི་ཏིང་ངེ་འཛིན་གྱི་ནི། ། དེ་གཉིས་ག་ལ་བདག་ཏུ་འཛིན་པའི་རྟེན་
ཉེ་བར་ལེན་པའི་ཕུང་པོ་ལྔའོ། ། མཚན་མ་མེད་པའི་ཏིང་ངེ་འཛིན་ནི་
རྟེན་དེ་གཏན་དུ་ཉེ་བར་ཞི་བའོ། ། ཞེས་སོ། ། ཏིང་ངེ་འཛིན་རང་
གང་ཞེ་ན། དེ་ཉིད་དུ། དེ་ནི་གཟུང་འཛིན་ངོ་བོའི་ཕྱིར། ། རྣམ་པ་
གསུམ་དུ་ཤེས་པར་བྱ། ། འགྲེལ་བར། གཟུང་བ་སྤྱོད་ཡུལ་རྣམ་པ་
གསུམ་ལ་འཛིན་པའི་ཏིང་ངེ་འཛིན་གང་ཡིན་པ་དེ་དག་ནི་སྟོང་པ་ཉིད་ལ་
སོགས་པའི་ཏིང་ངེ་འཛིན་ཡིན་པས། གཟུང་བ་འཛིན་པའི་ངོ་བོས་ཏིང་
ངེ་འཛིན་གསུམ་དུ་ཤེས་པར་བྱའོ། ། དེ་དག་ཀྱང་གོ་རིམ་བཞིན་དུ།
རྣམ་པ་མི་རྟོག་རྒྱབ་ཀྱི་ཕྱོགས། ། རྟག་ཏུ་དགའ་དང་ལྡན་པའོ། །
སྟོང་པ་ཉིད་ཀྱི་ཏིང་ངེ་འཛིན་ནི་རྣམ་པ་མི་རྟོག་པ་སྟེ། གང་ཟག་དང་
ཆོས་དག་ལ་རྣམ་པར་མི་རྟོག་པའི་ ཕྱིར་རོ། ། སྨོན་པ་མེད་པ་ནི།
19
ir
is
a



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
བདག་ཏུ་འཛིན་པའི་རྟེན་དེ་ལ་རྒྱབ་ཀྱིས་ཕྱོགས་པ་ཡིན་ནོ། ། མཚན་
མ་མེད་པ་ནི། དེའི་རྟེན་ཉེ་བར་ཞི་བ་དེ་ལ་དུས་ཐམས་ཅད་དུ་དགའ་བ་
དང་མཚུངས་པར་ལྡན་ པ་ ཡིན་ ནོ་ ཞེས་ དང་། དགོས་ པ་ ཉིད་ དུ།
ཡོངས་སུ་ཤེས་དང་སྤང་བ་དང་། ། མངོན་སུམ་དུ་ནི་བྱ་བའི་ཕྱིར། །
སྟོང་ཉིད་ལ་ སོགས་ཏིང་ངེ་འཛིན་རྣམས། ། དོན་རྣམ་ གསུམ་དུ་
ཡོངས་སུ་བསྒྲགས། ། འགྲེལ་བར། སྟོང་པ་ཉིད་ནི་གང་ཟག་དང་། །
ཆོས་ལ་བདག་མེད་པ་དག་ཡོངས་སུ་ཤེས་པར་བྱ་བའི་ཕྱིར་ཡིན་ནོ། །
སྨོན་པ་མེད་པ་ནི་དེ་དག་ལ་བདག་དུ་འཛིན་པའི་རྟེན་སྤང་བའི་ཕྱིར་ཡིན་
ནོ། ། མཚན་མ་མེད་པའི་ཏིང་ངེ་འཛིན་ནི། དེ་ཉེ་བར་ཞི་བ་མངོན་
སུམ་དུ་བྱ་བའི་ ཕྱིར་ཡིན་ནོ། ། ཞེས་ གསུངས་པ་འདིའི་སྐབས་སུ་
བསྟན་པའི་རྣམ་པར་ཐར་པའི་སྒོ་གསུམ་འདི་ཡིན་ནོ། ། དེ་ལྟར་
མཐུན་པའི་ཆོས་ལ་ཞུགས་པ་ནས།
ཡོད་དང་མེད་དང་ཡོད་པ་ཡི། །
རྣམ་པར་ཕྱེ་བའི་དབུ་མ་རྙེད། །
འདི་ཆོས་དང་ཆོས་ཉིད་རྣམ་པར་འབྱེད་པ་ལས། ཡོད་པས་མེད་
པས་ཡོད་ པས་ ན། ། དེ་ ཕྱིར་ དབུ་མའི་ ལམ་ ཡིན་ ནོ། ། ཞེས་
གསུངས་པས་ཡིན་ལ། དེའི་དོན། ཡང་དག་པ་མ་ཡིན་པའི་ཀུན་ཏུ་
རྟོགས་པ་ནི་གཞན་གྱི་དབང་གི་མཚན་ཉིད་ཡིན་ལ། དེ་ནི་རྡེའུ་ཤིང་བུ་
སྒྱུ་མ་མཁན་གྱི་སྔགས་ཀྱིས་སྒྱུ་མའི་རྟ་གླང་དུ་སོང་བ་ལྟ་བུ་སྟེ། རྒྱུན་དུ།
ཇི་ལྟར་སྒྱུ་མ་དེ་བཞིན་དུ། ། ཡང་དག་མ་ཡིན་ཀུན་རྟོགས་བརྗོད། །
སྒྱུ་མ་བྱས་པ་ཇི་ལྟར་བར། ། དེ་བཞིན་གཉིས་སུ་འཁྲུལ་པ་བརྗོད། །
འགྲེལ་བར། འཁྲུལ་པའི་རྒྱུ་མཚན་ཤིང་དང་བོང་བ་ལ་སོགས་པ་སྒྱུ་མའི་
20



ལེའུ་དང་པོ། གཞུང་དོན་བཤད་པ།
སྔགས་ཀྱིས་བཏབ་པ་དེ་བཞིན་དུ། ཡང་དག་པ་མ་ཡིན་པའི་ཀུན་ཏུ་
རྟོགས་པ་གཞན་གྱི་དབང་གི་ངོ་བོ་ཉིད་ཀྱི་རྣམ་པར་རིག་པར་བྱའོ། །
ཇི་ལྟར་སྒྱུ་མ་དེ་ལ་སྒྱུ་མ་བྱས་པ་རྟ་དང་གླང་པོ་ཆེ་དང་གསེར་ལ་སོགས་
པའི་གཟུགས་དེའི་ངོ་བོར་སྣང་བ་དེ་བཞིན་དུ། ཡང་དག་པ་ཡིན་པའི་
ཀུན་ཏུ་རྟོགས་པ་དེ་ལ་གཉིས་སུ་འཁྲུལ་བ་བཟུང་བ་དང་འཛིན་པ་ཉིད་
དུ་སྣང་བ་ཀུན་བརྟགས་པའི་ངོ་བོ་ཉིད་ཀྱི་རྣམ་པར་རིག་པར་བྱའོ། །
ཇི་ལྟར་དེ་ལ་དེ་མེད་པ། །
དེ་བཞིན་དུ་ནི་དོན་དམ་འདོད། །
ཇི་ལྟར་དེ་བཞིན་དམིགས་པ་ལྟར། །
དེ་བཞིན་དུ་ནི་ཀུན་རྫོབ་འདོད། ། །
ཇི་ལྟར་དེ་ལ་དེ་མེད་པ་སྟེ་སྒྱུ་མ་བྱས་པ་དེ་ལ་གླང་པོ་ཆེ་ལ་སོགས་
པ་མེད་པ་དེ་བཞིན་དུ། གཞན་གྱི་དབང་དེ་ལ་ཀུན་རྟོགས་པ་གཉིས་ཀྱི་
མཚན་ཉིད་མེད་པ་དོན་དམ་པར་འདོད་དོ། ། ཇི་ལྟར་སྒྱུ་མ་བྱས་པ་དེ་
གླང་པོ་ཆེ་ལ་སོགས་པའི་ངོ་བོར་དམིགས་པ་དེ་བཞིན་དུ། ཡང་དག་པ་
མ་ཡིན་པ་ལས་ཀུན་རྟོགས་པ་དེ་ཀུན་རྫོབ་ཀྱི་བདེན་པར་དམིགས་སོ། །
ཞེས་པས། སྒྱུ་མ་གྲུབ་པའི་རྟ་གླང་སྣང་བ་ལྟ་བུ་གཟུང་བ་དང་འཛིན་པ་
ཡང་དག་པ་མ་ཡིན་པའི་ཀུན་ཏུ་རྟོག་པ་ལ་སྣང་བས་ཡོད། དེ་རྟ་གླང་དུ་
མེད་པ་ལྟ་བུ། སྣང་བ་ལྟར་དུ་བཟུང་བ་དང་འཛིན་པ་གཉིས་མེད་དེ།
དེ་གཉིས་འཁྲུལ་པའོ། ། དེ་ཡང་། འཁྲུལ་པའི་རྒྱུ་དང་འཁྲུལ་པ་ནི།
གཟུགས་ཀྱི་རྣམ་པར་རིག་པ་དང༌། གཟུགས་ཅན་མིན་རྣམ་རིག་པར་
འདོད། མེད་ཕྱིར་ཅིག་ཤོས་ཀྱང་མེད་འགྱུར། འགྲེལ་བར། གཟུགས་
སུ་འཁྲུལ་པའི་རྒྱུ་རྣམ་པར་རིག་པ་གང་ཡིན་པ་དེ་ནི་གཟུགས་ཀྱི་རྣམ་



༄༅། །ལུང་རྟོགས་ཀྱི་འབེལ་བ།ཏམ་ཉུང་ངུ་།
པར་རིག་པ་ཡིན་ལ། གཟུགས་སུ་འཁྲུལ་པ་གང་ཡིན་པ་དེ་ནི་གཟུགས་
ཅན་མ་ཡིན་པའི་རྣམ་པར་རིག་པའོ། ། གཟུགས་ཀྱི་རྣམ་པར་རིག་པ་
མེད་པའི་ཕྱིར། ཅིག་ཤོས་གཟུགས་ཅན་མ་ཡིན་པའི་རྣམ་པར་རིག་པ་
ཡང་མེད་དེ། རྒྱུ་མེད་པའི་ཕྱིར། ཞེས་སོ། ། དེ་བས་ན། དགག་པའི་
གཞི་གཞན་དབང་། དེ་དགག་བྱ་ཀུན་རྟོགས་གཉིས་ཀྱིས་སྟོང་ལ། དེ་
ལྟ་བུས་བཏང་པའི་སྟོང་པ་ཉིད་ཡོངས་སུ་གྲུབ་པ་ཡོད་པའོ། ། དེ་ལྟར་
ཡང་དེ་ཉིད་དུ། ། མེད་པའི་སྟོང་པ་ཉིད་ཤེས་ཤིང་། ། དེ་བཞིན་
ཡོད་པའི་སྟོང་ཉིད་དང་། ། རང་བཞིན་སྟོང་པ་ཉིད་ཤེས་པས། །
སྟོང་པར་ཤེས་པ་ཞེས་བརྗོད་དོ། ། འགྲེལ་པར། བྱང་ཆུབ་སེམས་
དཔའ་དེ་ནི་སྟོང་པ་ཉིད་རྣམ་པ་གསུམ་ཤེས་པའི་ཕྱིར་སྟོང་པ་ཤེས་པ་
ཞེས་བྱའོ། ། མེད་པའི་སྟོང་པ་ཉིད་ནི་ཀུན་རྟོགས་པའི་ངོ་བོ་ཉིད་དེ་
རང་གི་མཚན་ཉིད་ཀྱིས་མེད་པའི་ཕྱིར་རོ། ། དེ་བཞིན་དུ་ཡོད་པའི་
སྟོང་པ་ཉིད་ནི་གཞན་གྱི་དབང་སྟེ། དེ་ནི་ཇི་ལྟར་རྟོགས་པ་དེ་ལྟར་མེད་
ཀྱིས་རང་གི་མཚན་ཉིད་ཀྱིས་ནི་ཡོད་དོ། ། རང་བཞིན་གྱིས་སྟོང་པ་
ཉིད་ནི་ཡོངས་སུ་གྲུབ་པའི་ངོ་བོ་ཉིད་དེ། སྟོང་པ་ཉིད་ཀྱི་ངོ་བོ་ཉིད་ཡིན་
པའི་ཕྱིར་རོ་དང༌། ཡང་མེད་པ་གང་ཡིན་དེ་ཉིད་ནི། ། ཡོད་པ་ཡི་ནི་
དམ་པ་ཡིན། ། རྣམ་པ་ཀུན་ཏུ་མི་དམིགས་པ། ། དམིགས་པ་ཡིན་
ནི་མཆོག་ཏུ་འདོད། ། འགྲེལ་པར། ཀུན་རྟོགས་པའི་ངོ་བོ་ཉིད་དུ་
མེད་པ་གང་ཡིན་པ་དེ་ཉིད་ཡོངས་སུ་གྲུབ་པའི་ངོ་བོ་ཉིད་དུ་ཡོད་པའི་
དམ་པ་ཡིན་ལ། ཀུན་རྟོགས་པའི་ངོ་བོ་ཉིད་རྣམ་པ་ཐམས་ཅད་དུ་མི་
དམིགས་པ་གང་ཡིན་པ་དེ་ཉིད་ཡོངས་སུ་གྲུབ་པའི་ངོ་བོ་ཉིད་དམིགས་
པའི་མཆོག་ཡིན་ནོ། ། ཞེས་དང༌། གཞན་ཡང་དེ་ཉིད་དུ། སྒོམ་པ་



ལེའུ་དང་པོ། གཞུང་དོན་བཤད་པ།
རྣམས་པར་མི་ལྟ་བའི། ། སྒོམ་པ་དམ་པར་འདོད་པ་སྟེ། ། ཐོབ་
པར་ལྟ་བ་མེད་རྣམས་ཀྱི། ། ཐོབ་པ་ཡང་ནི་ དམ་པར་འདོད། །
སྒོམ་པ་མི་དམིགས་པ་གང་ཡིན་པ་དེ་ཉིད་སྒོམ་པ་དམ་པ་ཡིན་ལ། ཐོབ་
པ་མི་དམིགས་པ་གང་ཡིན་པ་དེ་ཉིད་ཐོབ་པ་དམ་པ་ཡིན་ནོ། ། ཞེས་
གསུངས་སོ། ། ཡང་། རྟག་ཏུ་གཉིས་བྲལ་འཁྲུལ་པའི་རྟེན་གང་ཡིན་
དང་གང་ཞིག་རྣམ་ཀུན་ཏུ། བརྗོད་པར་ནུས་མ་ཡིན་ཞིང་སྤྲོས་པ་མེད་
པའི་བདག་ཉིད་དེ་ཁོ་ན། ཤེས་བྱ་སྤང་བྱ་རང་བཞིན་དྲི་མེད་འདོད་གང་
རྣམ་པར་སྦྱང་བྱ་སྟེ། དེ་ནི་ནམ་མཁའ་གསེར་དང་ཆུ་ལྟར་ཉོན་མོངས་
པ་ལས་རྣམ་དག་འདོད། འགྲེལ་བར། དེ་ཁོ་ན་ཉིད་རྟག་ཏུ་གཉིས་
དང་བྲལ་བ་ནི་ཀུན་རྟོགས་པའི་ངོ་བོ་ཉིད་ཡིན་ཏེ། གཟུང་བ་དང་འཛིན་
པའི་མཚན་ཉིད་དུ་གཏན་མེད་པའི་ཕྱིར་རོ། ། འཁྲུལ་པའི་རྟེན་ནི་
གཞན་གྱི་དབང་སྟེ། དེས་དེར་ཀུན་རྟོག་པའི་ཕྱིར་རོ། ། བརྗོད་དུ་
མེད་ཅིང་སྤྲོས་པ་མེད་པའི་བདག་ཉིད་ནི་ཡོངས་སུ་གྲུབ་པའི་ངོ་བོ་ཉིད་
དོ། ། དེ་ལ་དེ་ཁོ་ན་ཉིད་དང་པོ་ནི་ཡོངས་སུ་ཤེས་པར་བྱ་བ་ཡིན་ནོ། །
གཉིས་པ་ནི་སྤང་བར་བྱ་བ་ཡིན་ནོ། ། གསུམ་པ་ནི་གློ་བུར་གྱི་
དྲི་མ་ལས་རྣམ་པར་དག་གོ ། རང་བཞིན་རྣམ་པར་དག་པ་ནི་ནམ་
མཁའ་དང་གསེར་དང་ཆུ་ལྟ་བུར་ཉོན་མོངས་པ་ལས་རྣམ་པར་དག་པ་
ཡིན་ཏེ། ནམ་མཁའ་ལ་སོགས་པ་ནི་རང་བཞིན་གྱིས་མ་དག་པ་ཡང་མ་
ཡིན་ལ། དེ་དག་གློ་བུར་གྱི་དྲི་མ་དང་བྲལ་བའི་སྒོ་ནས་རྣམ་པར་དག་པ་
མི་འདོད་པ་ཡང་མ་ཡིན་ནོ། ། འགྲོ་བ་དག་ནི་དེ་ལས་གཞན་ཡང་ཅུང་
ཟད་ཡོད་མིན་ལ། འགྲོ་བ་མ་ལུས་པ་ཡང་དེ་ལ་ཀུན་ཏུ་རྨོངས་པའི་བློ།
ཡོད་པ་ཀུན་ནས་སྤངས་ཏེ་མེད་ལ་མངོན་ཞེན་གང་ཡིན་པ། འཇིག་
23



༄༅ །
ལུང་རྟོགས་ཀྱི་འབེལ་གཏམ་ཉུང་ངུ་།
རྟེན་རྨོངས་པའི་རྣམ་ལ་ཚབས་ཆེན་འདི་གོ་ཇི་ལྟ་བུ། འཇིག་རྟེན་ན་
ཆོས་ཀྱི་དབྱིངས་ཀྱི་མཚན་ཉིད་དེ་ལྟ་བུ་ལས་གཞན་ནི་ཅུང་ཟད་ཀྱང་མེད་
དེ། ཆོས་ཉིད་དང་ཆོས་ཐ་མི་དད་པའི་ཕྱིར་རོ། ། ཞེས་གསུངས་པས།
དེ་ཡང་ངོ་བོ་ཉིད་མེད་པ་དང་། རང་བཞིན་གྱིས་རྣམ་པར་དག་པ་ལ་
སྐྲག་པ་སྤང་པའི་ཕྱིར། ཆོས་མེད་པ་དང་དམིགས་པ་དང་། ། ཀུན་
ནས་ཉོན་མོངས་མེད་རྣམ་དག ། སྒྱུ་མ་ལ་སོགས་འདྲ་བ་དང་། ། དེ་
བཞིན་ནམ་མཁའ་འདྲར་ཤེས་བྱ། ། ཇི་ལྟར་ཚུལ་བཞིན་བྲིས་པའི་རི་
མོ་ལ། ། མཐོ་དམན་མེད་ཀྱང་སྣང་བ་དེ་བཞིན་དུ། ། ཡང་དག་མ་
ཡིན་རྟོག་ ལ་རྣམ་ཀུན་ ཏུ། ། གཉིས་པོ་ རྟག་ཏུ་མེད་ ཀྱང་ སྣང་བ་
འགྱུར། ། ཇི་ལྟར་ཆུ་རྟོགས་པ་ལས་དྭངས་བ་ནི། ། དྭངས་པ་ཉིད་
དེ་དེ་ལས་སྐྱེ་མིན་གྱི། ། དེ་ནི་དེ་ལས་དྲི་མ་བྲལ་བར་ཟད། ། དེ་
བཞིན་རང་སེམས་དག་ལ་ཚུལ་དེ་ཉིད། ། སེམས་ནི་རྟག་ཏུ་རང་
བཞིན་འོད་གསལ་འདོད། ། དེ་ནི་གློ་བུར་ཉེས་པས་མ་རུངས་བྱས། །
ཆོས་ཉིད་སེམས་ལས་གཞན་པའི་ཆོས་གཞན་ནི། ། འོད་གསལ་མ་
ཡིན་རང་བཞིན་ལ་བརྗོད་དོ། ། ཞེས་གཞི་དེ་ལྟ་བུ་ལ། འཁྲུལ་པ་སྦྱང་
བའི་གཉེན་པོའང་དེ་ཉིད་དུ། གཉེན་པོའི་ཆོས་ནི་གང་ཡིན་པ། དེ་
བཞིན་མེད་དང་དེ་བཞིན་ཡོད། དེ་བཞིན་མེད་ཕྱིར་མཚན་ཉིད་མེད་སྒྱུ་
མ་དང་ཡང་འདྲ་བར་བསྟན། འགྲེལ་བར། གཉེན་པོའི་ཆོས་དྲན་པ་ཉེ་
བར་བཞག་པ་ལ་སོགས་པ་སངས་རྒྱས་ཀྱིས་བསྟན་པ་གང་དག་ཡིན་པ་
དེ་དག་ཀྱང་མཚན་ཉིད་མེད་པ་དང་། སྒྱུ་མ་ལྟ་བུ་བསྟན་ཏོ། ། ཅིའི་
ཕྱིར་ཞེ་ན། ཇི་ལྟར་བྱིས་པ་རྣམས་ཀྱིས་གཟུང་བ་དེ་བཞིན་མེད་པའི་
ཕྱིར་དང་། ཇི་ལྟར་བཤད་པ་དེ་ལྟར་ཡོད་པའི་ཕྱིར་དང་། ཞེས་བཤད་



ལེའུ་དང་པོ། གཞུང་དོན་བཤད་པ།
ལ་དེ་ཡང་།
སྒྱུ་མའི་རྒྱལ་པོ་སྒྱུ་མ་ཡི། །
རྒྱལ་པོ་གཞན་གྱིས་ཕམ་པ་ལྟར། །
གང་དག་གིས་ནི་ཆོས་མཐོང་བའི། །
རྒྱལ་སྲས་དེ་དག་ང་རྒྱལ་མེད། །
འགྲེལ་བར། གཉེན་པོའི་ཆོས་གང་དག་ཡིན་པ་དེ་དག་ནི་སྒྱུ་
མའི་རྒྱལ་པོ་ལྟ་བུ་སྟེ། ཀུན་ནས་ཉོན་མོངས་པ་སྤངས་བར་བྱ་བའི་ཕྱིར་
རྣམ་པར་བྱང་བ་ལ་དབང་བྱེད་པའི་ཕྱིར་རོ། ། ཀུན་ནས་ཉོན་མོངས་
པ་གང་དག་ཡིན་པ་དེ་དག་ཀྱང་། དཔེའི་དོན་གྱི་རྒྱལ་པོ་ལྟ་བུ་ཡིན་ཏེ།
ཀུན་ནས་ཉོན་མོངས་པ་འགྲུབ་པ་ལ་དབང་བྱེད་པའི་ཕྱིར་རོ། ། དེའི་
ཕྱིར་གཉེན་པོ་དེ་དག་གིས་ཀུན་ནས་ཉོན་མོངས་པ་ཕམ་པར་བྱེད་པ་ནི་རྒྱལ་
པོས་རྒྱལ་པོ་འབེབས་པ་ལྟ་བུར་བལྟ་བར་བྱ་སྟེ། དེ་ཤེས་པས་ཕྱོགས་གཉིས་
ཀ་ལབྱང་ཆུབ་སེམས་དཔའ་རྣམས་ང་རྒྱལ་མེད་པར་འགྱུར་རོ་ཞེས་གསུངས་
སོ། ། དེ་ལྟར་ཆོས་ཀྱི་འཁོར་ལོ་དེའི་དགོས་པ་ནི། །
དོན་དང་མིང་དང་སེམས་ཉིད་དང་། །
སེམས་ཀྱང་མེད་རིག་དྲོད་སོགས་བཞི། །
དེ་ཡང་རྒྱུན་དུ། དེ་ནས་དེ་འདྲར་གྱུར་པ་ཡི། ། བྱང་ཆུབ་
སེམས་དཔའ་མཉམ་བཞག་པས། ། ཡིད་ཀྱི་བརྗོད་པ་མ་གཏོགས་
པར། ། དོན་ཀུན་རབ་ཏུ་མི་མཐོང་ངོ། ། ཆོས་ཀྱི་སྣང་བ་འཕེལ་
བྱའི་ཕྱིར། ། སེམས་སུ་རབ་ཏུ་སྣང་བར་འགྱུར། ། བརྩོན་འགྲུས་
བརྟན་པ་ཀུན་ཏུ་རྩོམ། ། ཆོས་ཀྱི་སྣང་བ་འཕེལ་བས་ནི། ། སེམས་
ཙམ་ལ་ནི་གནས་པར་འགྱུར། ། དེ་ནས་དོན་ཀུན་སྣང་བ་ནི། །
25



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
སེམས་སུ་བར་ཏུ་སྣང་བར་འགྱུར། ། དེ་ཚེ་དེ་ཡི་ གཟུང་བ་ཡི། །
རྣམ་པར་གཡེང་བ་དེ་སྤངས་འགྱུར། ། དེ་ནས་དེ་ལ་འཛིན་པ་ཡི། །
རྣམ་པར་གཡེང་བ་འབའ་ཞིག་ལུས། ། དེ་ཚེ་བར་ཆད་མེད་པ་ཡི། །
ཏིང་ངེ་འཛིན་ལ་མྱུར་དུ་རེག །
འགྲེལ་བར། དེའི་འོག་ཏུ་ངེས་པར་འབྱོན་པའི་ཆ་དང་མཐུན་པ་
རྣམས་ཏེ། ནམ་ཞིག་བྱང་ཆུབ་སེམས་དཔའ་དེ་ལྟ་བུ་སེམས་མཉམ་
པར་བཞག་པས། ཡིད་ཀྱི་བརྗོད་པ་མ་གཏོགས་པ་དོན་ཐམས་ཅད་མ་
མཐོང་ངོ༌། ། འདིའི་ཡིད་ཀྱི་བརྗོད་པ་ཁོ་ན་རང་གི་མཚན་ཉིད་དང་།
སྤྱིའི་མཚན་ཉིད་དུ་སྣང་བར་མཐོང་ན། དེ་ནི་འདིའི་དྲོ་བར་གྱུར་པའི་
གནས་སྐབས་ཡིན་ཏེ། གང་གི་དབང་དུ་མཛད་ནས། ཆུ་བོ་ཚ་སྒོ་ཅན་
གྱི་མདོ་ལས། སྣང་བ་ཞེས་བྱ་བ་འདི་ནི་ཆོས་ལ་ངེས་པར་རྟོགས་པའི་
བཟོད་པའི་ཚིག་བླ་དྭགས་སོ། ། ཞེས་གསུངས་པ་ནི་སྣང་བ་འདི་ཡིན་
ནོ། ། དེ་ཆོས་ཀྱི་སྣང་བ་དེ་ཉིད་སྤེལ་བའི་ཕྱིར་མི་གནས་པའི་བྱེད་པས་
བརྩོན་འགྲུས་བརྟན་པོ་རྩོམ་པར་བྱེད་པ་དེ་ནི་འདིའི་རྩེ་མོའི་གནས་
སྐབས་ཡིན་ནོ། ། ཆོས་ཀྱི་སྣང་བ་འཕེལ་ནས་སེམས་ཙམ་ལ་གནས་ཏེ།
འདི་ནི་སེམས་ཁོ་ནར་ཟད་དོ་ཞེས་བྱ་བར་རྟོག་པའི་ཕྱིར་རོ། ། དེས་ན་
དོན་དུ་སྣང་བ་ཐམས་ཅད་ནི་སེམས་ཁོ་ནར་ཟད་ཀྱི་དོན་སེམས་ལས་
གཞན་པ་ནི་མ་ཡིན་ནོ་ཞེས་བྱ་བར་མཐོང་སྟེ། །
དེའི་ ཚེ་ན་ འདིའི་ གཟུང་ བའི་ རྣམ་ པར་ གཡེང་བ་སྤངས་ལ།
འཛིན་པའི་རྣམ་པར་གཡེང་བ་འབའ་ཞིག་ལུས་སོ། ། དེ་ནི་འདིའི་
བཟོད་པའི་གནས་སྐབས་ཡིན་ནོ། ། དེའི་ཚེ་བར་ཆད་མེད་པའི་ཏིང་
ངེ་འཛིན་ལ་མྱུར་དུ་རེག་བར་འགྱུར་ཏེ། དེ་ནི་འདིའི་འཇིག་རྟེན་པའི་
26



ལེའུ་དང་པོ། གཞུང་དོན་བཤད་པ།
ཆོས་ཀྱི་མཆོག་གི་གནས་སྐབས་ཡིན་ནོ། ། ཅིའི་ཕྱིར་འདི་ལ་བར་ཆད་
མེད་པ་ཞེས་བྱ་ཞེ་ན། འདི་ལྟར་དེ་ནི་འཇུག་ཐོགས་སུ། ། འཛིན་པའི་
རྣམ་པར་གཡེང་བ་སྤོང་། ། འདི་དག་གོ་རིམ་བཞིན་དུ་ནི། ། དྲོད་
བར་གྱུར་སོགས་ཡིན་ཤེས་བྱ། ། ཞེས་གསུངས་སོ། །
བདག་བཟློག་ཆེད་དུ་བདག་མེད་གསུངས། ། བདག་མེད་པ་
གསུངས་པའང་། བློ་དང་ལྡན་པས་སྲིད་རྟོགས་བདག་མེད་རྣམ་པར་
གཉིས་ཀའང་རིག་གྱུར་ལ། དེ་ཡང་མཉམ་པར་ཤེས་ནས་དེ་ནི་འཛིན་
པའི་སྒོ་ནས་དེ་ཉིད་འཇུག དེ་ནས་དེ་ལ་མི་གནས་ཕྱིར་ན་དེ་ལ་དེ་ཡང་
མི་སྣང་ངོ་། ། དེ་མི་སྣང་བ་གྲོལ་བ་ཡིན་ཏེ་མཆོག་ཏུ་དམིགས་དང་བྲལ་
བའོ། ། འགྲེལ་བར། རྣམ་པར་གྲོལ་བའི་རྣམ་གྲངས་གཞན་ཡང་།
བྱང་ཆུབ་སེམས་དཔས་སྲིད་པ་གསུམ་ཏུ་རྟོགས་པ་བདག་མེད་པ་རྣམ་པ་
གཉིས་ཀ་རིག་པར་གྱུར་ལ། བདག་མེད་པ་རྣམ་པ་གཉིས་པོ་དེ་ཡང་།
ཀུན་རྟོགས་པའི་གང་ཟག་མེད་པ་བཞིན་དུ་ཀུན་རྟོགས་པའི་ཆོས་མེད་
པར་ཤེས་པའི་ཕྱིར་མཉམ་པར་ཤེས་ནས་ཏེ། རྣམ་པ་ཐམས་ཅད་དུ་
མེད་པའི་ཕྱིར་ནི་མ་ཡིན་ནོ། ། འདི་ནི་འཛིན་པ་ཙམ་མོ། ། ཞེས་
འཛིན་པའི་སྒོ་ནས་དེ་ཁོ་ན་ཉིད་རྣམ་པར་རིག་པ་ཙམ་ལ་འཇུག་གོ །
དེ་ནས་དེ་ཁོ་ན་ཉིད་རྣམ་པར་རིག་པ་ཙམ་དེ་ལ་མི་གནས་པའི་ཕྱིར། དེ་
ཁོ་ན་ཉིད་རྣམ་པར་རིག་པ་ཙམ་དེ་ཡང་མི་སྣང་ངོ༌། ། དེ་མི་སྣང་བ་ནི་
གྲོལ་བ་མཆོག་ཏུ་དམིགས་པ་དང་བྲལ་བ་གང་ཡིན་པ་སྟེ། གང་ཟག་
དང་ཆོས་བདག་མི་ དམིགས་ པའི་ ཕྱིར་རོ། ། ཚོགས་ ཀྱི་ གཞི་ དང་
བསྐྱེད་ཡོད་ན། ། མིང་ཙམ་དུ་ནི་མཐོང་བར་འགྱུར། ། མིང་ཙམ་
མཐོང་སྟེ་དེར་མཐོང་ན། ། དེ་ཡང་ཕྱིས་ནི་མི་མཐོང་ངོ་། ། འགྲེལ་
ཀ་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
E
བར། རྣམ་པ་གཞན་ཡང་ཚོགས་ཀྱི་ཞེས་བྱ་བ་ནི། ཚོགས་བསགས་
པའི་སྔོན་གྱི་ཚོགས་ཀྱི་སྟོབས་ཀྱིས་སོ། ། གཞི་ཞེས་བྱ་བ་དེ་ནི་ཐོས་
པའོ། ། བསྐྱེད་ པ་ཡོད་ན་ཞེས་བྱ་བ་ནི་ཚུལ་བཞིན་ ཡིད་ ལ་བྱེད་
པའོ། ། མིང་ཙམ་དུ་མཐོང་བར་འགྱུར་རོ་ཞེས་བྱ་བ་ནི་རྣམ་པར་རིག་
པ་ཙམ་དུ་སྟེ། མིང་ནི་གཟུགས་ཅན་མ་ཡིན་པའི་ཕུང་པོ་བཞི་ཡིན་པའི་
ཕྱིར་རོ། ། དེར་མཐོང་ན་དེ་ཡང་ཕྱིས་མི་མཐོང་བ་ཉིད་དེ། དོན་མེད་
ན་དེའི་རྣམ་པར་རིག་པ་མི་མཐོང་བའི་ཕྱིར་རོ། ། དེ་བས་ན་འདི་ནི་
མི་དམིགས་པའི་རྣམ་པར་གྲོལ་བ་ཡིན་ནོ། ། སེམས་ནི་གནས་ངན་
ལེན་དང་བཅས། ། བདག་ལྟའི་ཞགས་པས་ཟིན་པར་ནི། ། རབ་ཏུ་
འཇུག་པར་འགྱུར་དེ་སྟེ། ། ནང་དུ་གནས་ཕྱིར་ཟློག་པར་འདོད། །
རྣམ་གྲངས་གཞན་ཡང་སེམས་འདི་ནི་སྐྱེ་བ་རྣམས་སུ་གནས་ངན་ལེན་
དང་བཅས་ནས་རབ་ཏུ་འཇུག་གོ ། བདག་ཏུ་ལྟ་བའི་ཞགས་པ་ཞེས་བྱ་
བ་ནི་གནས་ངན་ལེན་གྱི་རྒྱུ་སྟོན་ཏེ། བདག་ཏུ་ལྟ་བ་རྣམ་པ་གཉིས་ཀྱིས་
ཟིན་པས་ན་དེའི་ཕྱིར་གནས་ངན་ལེན་དང་བཅས་པ་ཡིན་ནོ། ། དེ་
ནང་དུ་གནས་པའི་ཕྱིར་ལྡོག་གོ་ཞེས་བྱ་བ་ནི་སེམས་དེ་སེམས་ཁོ་ན་ལ་
གནས་པའི་ཕྱིར་ཏེ། དམིགས་པ་མི་དམིགས་པའི་ཕྱིར་རོ། ། ཞེས་
གསུངས་པས། ། བདག་བཟློག་པའི་སྒོ་ཆེན་པོ་ ཕྱེ་ བ་ ཡིན་ནོ། །
གཞན་སྟོང་ པ་ དག་འཁྲུལ་བྱ་དྲི་མ་དང་ཆོས་མཐུན་ པ་མཚན་མ།
བཀྲུས་པ་དཀར་ཡོལ་ལྟ་བུ་དང་ཆོས་མཐུན་པ་དེ་བཞིན་ཉིད་འདོད་པ་
ལ། རྒྱན་ལས།
དེ་བཞིན་ཉིད་དམིགས་ཡེ་ཤེས་ནི། །
རྣམ་པ་ཐ་དད་མེད་བསྒོམ་ཞིང་། །



ལེའུ་དང་པོ། གཞུང་དོན་བཤད་པ།
ཡོད་དང་མེད་དོན་མངོན་སུམ་པ། །
རྣམ་རྟོག་དབང་འབྱོར་ཉིད་ཅེས་བྱ། །
འགྲེལ་བར། རྣམ་པ་ཐ་དད་པ་མེད་པ་བསྒོམ་པ་ནི། མཚན་མ་
དང་དེ་བཞིན་ཉིད་དག་ ཐ་མི་དད་པ་ཉིད་དུ་མཐོང་བའི་ ཕྱིར་རོ། །
འདིས་ནི་ཉན་ཐོས་ཀྱི་མཚན་མ་མེད་པ་ལས་བྱང་ཆུབ་སེམས་དཔའི་
མཚན་མ་མེད་པ་ཁྱད་ཞུགས་པར་ཡོངས་སུ་བསྟན་ཏེ། དེ་དག་ནི་
མཚན་མ་དང་མཚན་མ་མེད་པ་དག་ཐ་དད་ཉིད་དུ་མཐོང་བས་མཚན་
མ་ཐམས་ཅད་ཡིད་ལ་མི་བྱེད་པ་དང་། མཚན་མ་མེད་པའི་དབྱིངས་
ཡིད་ལ་བྱེད་པའི་སྒོ་ནས་མཚན་མ་མེད་པ་ལ་སྙོམས་པར་འཇུག་གོ བྱང་
ཆུབ་སེམས་དཔའ་རྣམས་ནི་དེ་བཞིན་ཉིད་ལས་མ་གཏོགས་པའི་མཚན་
མ་མཐོང་བས་མཚན་མ་མེད་པར་མཐོང་སྟེ། དེའི་ཕྱིར་དེ་དག་གི་ཡེ་
ཤེས་ནི་རྣམ་པ་ཐ་དད་མེད་པར་སྒོམ་པ་བསྒོམ་པ་ཡིན་ནོ། །ཡོད་པའི་
དོན་དེ་བཞིན་ཉིད་དང་། མེད་པའི་དོན་མངོན་སུམ་དུ་སྟེ་རྣམ་པར་
རྟོག་པ་ཇི་ལྟ་བ་དོན་ཐམས་ཅད་གྲུབ་པའི་སྒོ་ནས་རྣམ་པར་རྟོག་པ་ལ་
དབང་འབྱོར་བ་ཉིད་ཐོབ་པའི་ཕྱིར་རྣམ་པར་རྟོགས་པ་ལ་དབང་འབྱོར་
བ་ཉིད་ ཅེས་བྱའོ། ། ཞེས་དང་། བྱིས་པ་ཡང་དག་ཉིད་ བསྒྲིབས་
ནས། ། ཡང་དག་མ་ཡིན་ཀུན་ཏུ་སྣང་། ། བྱང་ཆུབ་སེམས་དཔའ་
དེ་བསལ་ནས། ། ཡང་དག་ཉིད་ནི་ཀུན་ ཏུ་སྣང་། ། འགྲེལ་བར།
འདིས་ནི་བྱིས་པ་རྣམས་ལ་རང་གིས་ཡང་དག་པ་མ་ཡིན་པ་མཚན་མ་ཁོ་
ན་ཉིད་སྣང་གི། ཡང་དག་པ་དེ་བཞིན་ཉིད་ནི་མ་ཡིན་པ་དང་། དེ་
བཞིན་དུ་བྱང་ཆུབ་སེམས་དཔའ་རྣམས་ལ་རང་གི་ངང་གིས་ཡང་དག་པ་
ཁོ་ན་སྣང་གི་ཡང་དག་པ་མ་ཡིན་པ་ནི་མ་ཡིན་ནོ་ཞེས་འཕགས་པའི་



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
དབང་དུ་མཛད་ནས་གསུངས་པས་བསལ་བྱ་ཡོད་མ་མྱོང་བའང་བསྟན་
ནོ། །
བློ་སྦྱངས་རྣམས་ལ་ཕྱིས་ནས་ནི། །
མ་སྐྱེས་སོགས་ལས་བརྩམས་ནས་ནི། །
འཁོར་གསུམ་ཡོངས་སུ་དག་པ་ཉིད། །
ལེགས་པར་རྣམ་པར་ཕྱེ་བ་བསྐོར། །
དེ་ཡང་ དགོངས་འགྲེལ་ལས། བཅོམ་ལྡན་འདས་ཀྱིས་ཆོས་
རྣམས་ཀྱི་ངོ་བོ་ཉིད་མ་མཆིས་པ་ལས་བརྩམས་ཏེ། སྐྱེ་བ་མ་མཆིས་པ་
དང་། འགག་པ་མ་མཆིས་པ་དང་། གཟོད་མ་ནུས་ཞི་བ་དང་། རང་
བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས།
ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ། ལེགས་པར་
རྣམ་པར་ཕྱེ་བ་དང་ ལྡན་པའི་ཆོས་ཀྱི་ འཁོར་ ལོ་ གསུམ་པ་བསྐོར་ཏེ།
བཅོམ་ལྡན་ཀྱིས་ཆོས་འཁོར་ལོ་བསྐོར་བ་དེ་ནི། ཤིན་ཏུ་ངོ་མཚར་རྨད་
དུ་བྱུང་བ། བླ་ན་མ་མཆིས་པ། སྐབས་མ་མཆིས་པ། ངེས་པའི་དོན།
རྩོད་ པའི་ གནས་ སུ་ མ་ གྱུར་ པ་ ལགས་ སོ། ། ཞེས་ གསུངས་ པས།
འདིའི་གདུལ་བྱ་ཆོས་མངོན་པར། བྱང་ཆུབ་སེམས་དཔའ་རང་བཞིན་
གྱིས་དབང་བོ་རྣོན་པོ་ཡིན་ན། ཇི་ལྟར་དབང་པོ་རྣམས་སྦྱོང་ཞེ་ན།
དབང་པོ་རྣོན་པོ་ཆུང་ངུ་ལ་བརྟེན་ནས་རྣོན་པོའི་འབྲིང་མངོན་པར་སྒྲུབ་
བོ། ། དབང་པོ་རྣོན་པོའི་འབྲིང་ལ་བརྟེན་ཏེ། རྣོན་པོ་མངོན་པར་
སྒྲུབ་བོ། ། ཞེས་གསུངས་པས། དེས་ན་ཐེག་ཆེན་དུ་རིགས་ངེས་པ།
རིགས་སད་པ་དེ་ཙམ་དབང་རྣོན་ཆུང་ངུར་བཞག སྦྱོར་པའི་ལམ་ཐོབ་
ནས་འབྲིང་པོར་བཞག ས་དང་པོ་ནས་ཆེན་པོར་སོང་བས་དབུ་མ་པའི་



ལེའུ་དང་པོ། གཞུང་དོན་བཤད་པ།
མཚམས་དེ་ནས་འཛིན་པ་ཡིན། དེ་ཡན་དུ་དབུ་མའི་ལྟ་བ་གོ་བ་ཙམ་
ལས་རྙེད་པར་མི་ འགྱུར་ཏེ། གོ་བ་དེ་ཡང་བློས་གཞལ་བ་ཉིད་ ཀྱིས་
བསམས་པའི་མཐར་ཟད་པས་རེ་ཞིག་པའི་དབུ་མར་རུང་ཡང་ཇི་ལྟ་བ་ནི་
མ་ཡིན་པས། གདུལ་བྱའི་གཙོ་བོ་དེ་ནས། དགོངས་འགྲེལ་དུ་འདིའི་
གདུལ་བྱ། ཐེག་པ་ཐམས་ཅད་ལ་ཡང་དག་པ་ཞུགས་པ་ཞེས་སྨོས་པ་ནི།
འཇུག་འགྲེལ་ལས། ཇི་ལྟར་བསྟི་བའི་ཕྱིར་དེད་དཔོན་དེས་རིན་པོ་ཆེའི་
གླིང་དུ་མ་ཕྱིན་པའི་བར་དུ་གྲོང་ཁྱེར་མངོན་པར་སྤྲུལ་པ་དེ་བཞིན་དུ།
བཅོམ་ལྡན་འདས་ཀྱིས་ཀྱང་ཐབས་ཀྱི་སྒོ་ནས་ཐེག་པ་ཆེན་པོའི་ཚུ་རོལ་
དུ་དེ་ཐོབ་པའི་ཐབས་སུ་འགྱུར་ཞིང་། ཞི་བའི་བདེ་བའི་རྟེན་དུ་གྱུར་པ་
ཐེག་པ་གཉིས་པོ་ཉན་ཐོས་དང་རང་སངས་ཀྱི་ཐེག་པ་གསུངས་པ་ཡིན་
ནོ། ། དེ་ལ་འཁོར་བའི་ཉོན་མོངས་པ་སྤངས་པ་ཐོབ་པ་རྣམས་ལ་ནི་ཕྱི་
ནས་ཐེག་པ་ཆེན་པོ་ཁོ་ན་ཉེ་བར་བསྟན་ལ། དེ་རྣམས་ཀྱིས་ཀྱང་སངས་
རྒྱུས་རྣམས་ལྟར་ཚོགས་ཡོངས་སུ་རྫོགས་པར་བྱས་ནས་གདོན་མི་ཟ་བ་
ཐམས་ཅད་མཁྱེན་པའི་ཡེ་ ཤེས་ཐོབ་པར་བྱ་དགོས་སོ་ཞེས་གསུངས་
པའོ། ། ཉན་རང་དགྲ་བཅོམ་པར་གྱུར་ཀྱང་། གདོད་ཐེག་ཆེན་སོ་
སྐྱེར་ཞུགས་དེར་བློ་སྦྱངས་ནས་དབུ་མའི་ལྟ་བ་རྟོགས་པའི་སྐལ་བ་ཅན་
དུ་འགྱུར་བ་ཡིན་ནོ། ། དེ་དག་ལ་བསྐོར་རྒྱུའི་ཆོས་འཁོར་ཀྱང་། ཆོས་
ཐམས་ཅད་ངོ་བོ་ཉིད་མ་མཆིས་པ་སོགས་སྔ་མ་དང་འདྲ་བ་ལ་ལེགས་
པར་རྣམ་པར་ཕྱེ་བ་ཞེས་གསུངས་པ་དེ་ཙམ་གྱིས་བར་མཐའ་ལ་ཁྱད་
ཞུགས་སོ་སྙམ་ན་མ་ཡིན་ཏེ། ཆོས་ཐམས་ཅད་ངོ་བོ་ཉིད་མེད་ཚུལ་སྔར་
བསྟན་པས་དངོས་པོའི་ཕྱོགས་ལས་མ་བརྒལ་ལ། འདིར་ནི་རང་བཞིན་
མེད་པ་དང་ངོ་བོ་ཉིད་མེད་པ་རྣམ་གྲངས་སུ་བཞག་པ་སྟེ། ཟླ་བ་གྲགས་
31



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
པས། དངོས་པོ་གཞན་དང་འཕྲད་པས་མ་བསྐྱེད་པའི་ཕྱིར་རང་བཞིན་
ཞེས་བསྙད་ལ། འཇིག་རྟེན་ཀྱང་དངོས་པོ་བྱས་གང་ཡིན་པ་དེ་རང་
བཞིན་དུ་མི་འདོད་དེ་རང་བཞིན་ནི་མ་བྱས་པ་ཡིན་ནོ་ཞེས་སྨྲའོ། །ཅི་
གཟུགས་ལ་རང་གི་ངོ་བོ་དེ་ལྟ་བུར་གྱུར་པ་དེ་ཡོད་དམ་ཞེ་ན། གཟུགས་
ཀྱི་རང་བཞིན་དུ་གྱུར་པ་རང་བཞིན་མེད་པ་དེ་ཡང་ཅི་ཡང་མ་ཡིན་པ་
ཉིད་ཀྱི་དངོས་པོ་མེད་པ་ཙམ་ཡིན་པས་ངོ་བོ་མེད་པའི་ཕྱིར་དངོས་པོའི་
རང་བཞིན་ཡོད་དུ་ཡོད་པ་མ་ཡིན་ནོ་ཞེས་ཤེས་བར་བྱའོ། ། ཡང་རང་
བཞིན་ཡོད་པ་ཉིད་དུ་ཁས་བླངས་ན། རྟག་པར་ལྟ་བ་ཉིད་དུ་འགྱུར་ལ།
སྔོན་གནས་པའི་གནས་སྐབས་ན་དངོས་པོའི་རང་བཞིན་ཁས་བླངས་
ནས་ཕྱིས་དེ་ཞིག་པས་མེད་དོ་ཞེས་ཁས་བླངས་པས་ཆད་པར་ལྟ་བ་ཐལ་
བར་འགྱུར་རོ། ། གང་ཞིག་བདག་ཅག་ལྟར་དངོས་པོའི་རང་བཞིན་མི་
འཐད་པ་དེ་ལ་རྟག་པ་དང་ཆད་པར་ལྟ་བར་ ཐལ་བར་མི་འགྱུར་ཏེ།
དངོས་པོའི་རང་བཞིན་མི་དམིགས་པའི་ཕྱིར་རོ། ། ཞེས་གསུངས་པས་
འདིར་ངོ་བོ་ཉིད་མེད་པར་བསྟན་པ་ཉིད་ཀྱིས་ཕྱོགས་ཐམས་ཅད་སྤངས་
པ་ཐོན་ནོ། ། དེས་མ་སྐྱེས་པ་སོགས་ལའང་དེ་ལྟ་བུའི་ཁྱད་ཞུགས་
པས། འཁོར་གསུམ་གྱིས་དག་པ་ཉིད་ལེགས་པར་རྣམ་པར་ཕྱེ་བ་སྟེ།
བཤད་པར་བྱ་བ་སྐྱོན་མེད་པ་ནི་དེ་ཡིན་ལ། གཞན་ཐམས་ཅད་དེ་ལས་
བཟློག་པས་སོ། ། དེས་ན་རྒྱན་དུ། སངས་རྒྱས་རྣམས་ཀྱི་སྟོན་པ་
འདི། ། འཁོར་གསུམ་གྱིས་ནི་དག་པ་སྟེ། ། ཞེས་གསུངས། འཁོར་
གསུམ། འགྲེལ་བར། འཁོར་གསུམ་གྱིས་དག་པ་ཞེས་བྱ་བ་ནི་གང་
གིས་སྟོན་པ་སྟེ། ངག་དང་ཚིག་དག་དང༌། ཇི་ལྟར་སྟོན་པ་སྟེ། བསྟན་
པ་ལ་སོགས་པའི་རྣམ་པ་དང་། གང་དག་ལ་སྟོན་པ་སྟེ། འགོ་སྨོན་པ་
32



ལེའུ་དང་པོ། གཞུང་དོན་བཤད་པ།།
དང་རྣམ་པར་སྤྲོས་ནས་གོ་བ་རྣམས་ཀྱིས་སོ། ། ཞེས་པས། རྩ་བ་
ཤེས་རབ་ཏུ་གཏན་ལ་ཕབ་པ་རྣམས་དང་མཐུན་པ་དང༌། གསུམ་པ་
འཁོར་གསུམ་དག་པར་སྙིང་པོའི་མདོས་བསྟན་པས་སོ། །
འདིས་ནི་བདག་བཞིན་བདག་མེད་པ། །
སྤྲོས་པ་ཇི་བཞིན་སྤྲོས་བྲལ་དང་། །
སྟོང་མིན་ལྟར་དུ་སྟོང་པ་ཉིད། །
བསྒྲུབ་བྱར་བསྟན་གྱི་སྒྲུབ་བྱེད་མིན། །
དེ་ན་ཁས་ལེན་བྲལ་བ་སྟེ། །
རིན་ཆེན་འཕྲེང་བར། དེ་ལྟར་བདག་དང་བདག་མེད་པ། །
ཡང་དག་ཇི་བཞིན་དམིགས་སུ་མེད། ། བདག་དང་བདག་མེད་ལྟ་བ་
ནི། ། དེ་ཕྱིར་ཐུབ་པ་ཆེན་པོས་བཟློག ། རྩ་ཤེར། གལ་ཏེ་སྟོང་མིན་
ཅུང་ཟད་ཡོད། ། སྟོང་པ་ཅུང་ཟད་ཡོད་པར་འགྱུར། །མི་སྟོང་ཅུང་
ཟད་ཡོད་མིན་ན། ། སྟོང་པ་ཡོད་པ་ག་ལ་འགྱུར། སོགས་བསྟན་པས་
སོ། ། སྟོང་པ་ཉིད་ཀྱིས་སྟོང་ཚུལ། འཇུག་འགྲེལ་དུ། དེ་ལ་མིག་ལ་
སོགས་པ་རྣམས་ཉིད་ཀྱིས་སྟོང་པ་ཉིད་དུ་སྨྲས་པས་ནི། རང་བཞིན་སྟོང་
པ་ཉིད་གསལ་བར་བྱས་པ་ཡིན་གྱི། མིག་ནི་ནང་གི་བྱེད་པ་དང་བྲལ་
བའི་ཕྱིར་སྟོང་ཞིང་གཟུང་བ་དང་། འཛིན་པའི་བདག་ཉིད་ཀྱིས་སྟོང་ངོ་
ཞེས་ གཅིག་ ལ་ གཅིག་ མེད་ པའི་སྟོང་པ་ ཉིད་ མ་ ཡིན་ནོ། ། ཞེས་
གསུངས་པས། ཆོས་སུ་འཇོག་བྱེད་ཀྱི་འཕོངས་ལ། དེས་ཆོས་ཉིད་
དུའང་གང་གིས་འཇོག ། དེ་ལྟར་རྣམ་པར་བཞག་བྱ་འཇོག་བྱེད་དང་
བྲལ་བས་དམ་བཅའ་བ་མེད་པས། སློབ་དཔོན་འཕགས་པ་ཀླུ་སྒྲུབ་ཀྱིས།
གལ་ ཏེ་ ངས་ དམ་ བཅས་ འགའ་ཡོད། ། དེས་ན་ ང་ ལ་ སྐྱོན་འདི་



༄༅ ་ །ལུང་རྟོགས་ཀྱི་འབེལ་གཏམ་ཉུང་ངུ་།
ཡོད། །ང་ལ་དམ་བཅའ་མེད་པས་ན། ། ང་ནི་སྐྱོན་མེད་ ཁོ་ན་
ཡིན། ། དང༌། སྟོང་པ་ཉིད་ཀྱིས་བརྩད་བྱས་ཚེ། ། གང་ཞིག་སྐྱོན་
འདོགས་སྨྲ་བྱེད་པ། ། དེ་ དག་ ཐམས་ཆད་སྐྱོན་བཏགས་མིན། །
བསྒྲུབ་པར་བྱ་དང་མཚུངས་བར་འགྱུར་ཞེས་ སོགས་ ཀྱིས་རྒྱུས་པར་
བསྟན་ནོ། ། དེས་ན། །
ཡོད་མེད་ཀུན་ལས་འདས་པས་ན། །
རབ་ཏུ་མི་གནས་དབུ་མ་མཐོང་། །
ལྟ་བ་ཐམས་ཅད་ཟློག་པ་ཡིན། །
རྩ་ཤེར། རྒྱལ་བ་རྣམས་ཀྱིས་སྟོང་པ་ཉིད། ། ལྟ་ཀུན་ངེས་པར་
འབྱིན་པར་གསུངས། ། གང་དག་སྟོན་པ་ཉིད་ལྟ་བ། ། དེ་དག་སྒྲུབ་
ཏུ་མེད་པར་གསུངས། ། ཞེས་པས་བདག་གི་ལུགས་ནི་རང་སྟོང་། ཁ་
ཅིག་དེ་མ་ཡིན་ཏེ་གཞན་གྱིས་སྟོང་ངོ་ཞེས་པའི་ཕྱོགས་ལྷུང་ཅན་རྣམས་
ནི། ཚིག་གསལ་ལས། གང་གི་ཕྱིར་བདེན་པ་གཉིས་ཀྱིས་རྣམ་དབྱེ་མ་
མཐོང་བར་འདུ་བྱེད་རྣམས་སྟོང་པ་ཉིད་དུ་མཐོང་བ་དེ་ནི་སྟོང་པ་ཉིད་
མཐོང་བས། འདུས་བྱས་རྣམས་ཡོད་པ་མ་ཡིན་པ་རྣམ་པ་ཐམས་ཅད་
དུ་རྟོག་པར་བྱེད་ལ། ཡང་སྟོང་པ་ཉིད་འགའ་ཞིག་གིས་དངོས་པོར་
བཏགས་ནས། དེའི་རྟེན་གྱི་ཆེད་དུ་དངོས་པོའི་རང་བཞིན་ཡང་སྟོན་
པར་བྱེད་དེདེ་ནི་གཉིས་ཀ་ལྟར་ཡང་སྟོང་པ་ཉིད་ལ་ལྟ་ཉེས་པས།
ངེས་པར་ཕུང་བར་བྱེད་པ་ཡིན་ནོ་ཞེས་གསུངས། རང་ལུགས་སྟོང་པ་
ཉིད་ཀྱི་སྒྲའི་དོན་གང་ཡིན་ན། རྟེན་ཅིང་འབྲེལ་བར་འབྱུང་པའི་དོན་ཏེ།
དེས་ན་རྩ་བ་ཤེས་རབ་ཏུ། གང་ཞིག་རྟེན་ཅིང་འབྲེལ་བར་འབྱུང་། །
འགག་པ་མེད་པ་སྐྱེ་མེད་པ། ། ཆད་པ་མེད་པ་རྟག་མེད་པ། ། འོང་
34



ལེའུ་དང་པོ། གཞུང་དོན་བཤད་པ།
བ་མེད་པ་འགྲོ་མེད་པ། ། ཐ་དད་དོན་མིན་དོན་གཅིག་མིན། །
སྤྲོས་པ་ཉེར་ཞི་ཞི་བསྟན་པ། ། རྫོགས་པའི་སངས་རྒྱས་སྨྲ་རྣམས་
ཀྱི། ། དམ་པ་དེ་ལ་ཕྱག་འཚལ་ལོ། ། ཞེས་གསུངས་པ་གཏན་ལ་
དབབ་བྱ། དེ་ལྟར་གཏན་ལ་དབབ་པའི་ཚེའང་རྟེན་འབྲེལ་གྱི་རིགས་
པས་ཏེ། འཇུག་པར། གང་ཕྱིར་དངོས་པོ་རྟེན་ནས་རབ་འབྱུང་བས།
རྟོག་པ་འདི་དག་བརྟག་པར་མི་ནུས་པས། དེ་ཕྱིར་རྟེན་འབྱུང་རིགས་པ་
འདི་ཡིས་ནི། ལྟ་ངན་དྲྭ་བ་མཐའ་དག་གཅོད་པར་བྱེད། འགྲེལ་བར།
གང་གི་ཕྱིར་འདི་ལ་བརྟེན་ནས་འདི་འབྱུང་ངོ་ཞེས་བྱ་བའི་རིགས་པ་འདི་
ཙམ་ཞིག་གིས། དངོས་པོ་ཀུན་རྫོབ་པ་རྣམས་ཀྱི་བདག་གི་དངོས་པོ་
ཡིན་པ་ཐོབ་ཀྱི། གཞན་དུ་མ་ཡིན་པ་དེའི་ཕྱིར་རྟེན་ཅིང་འབྲེལ་བར་
འབྱུང་པ་རྐྱེན་ཉིད་འདི་པ་ཙམ་གྱི་རིགས་པ་འདིས་ཇི་སྐད་བཤད་པའི་ལྟ་
བ་ངན་པའི་དྲྭ་བ་གཅོད་པར་བྱེད་ཡིན་ནོ། ། ཞེས་གསུངས། དེ་ལྟར་
དཔྱད་པའང་། དེ་ཉིད་དུ། ངེས་པར་གྱུར་པའི་ངག་འདི་ནི་རང་ལས་
གྲུབ་པའི་འཐད་པའི་སྒོ་ནས་འཇིག་རྟེན་ལ་ཡོད་ཀྱི་འཕགས་པ་རྣམས་ལ་
ནི་མ་ཡིན་ནོ། ། ཅི་འཕགས་པ་རྣམས་ལ་རིགས་པ་མི་མངའ་འམ་ཞེ་
ན། ཡོད་པའམ་མེད་པ་འདི་སུ་སྨྲ། ། འཕགས་པ་རྣམས་ཀྱིས་དོན་
དམ་པ་ནི་ཅི་ཡང་མི་གསུངས་བ་ཡིན་ཏེ། དེའི་ཕྱིར་གང་ལ་འཐད་པ་
དང་མི་འཐད་པར་མི་མངའ་བར་གྱུར་པ་དེ་ལ་སྤྲོས་པ་མངའ་བར་ག་ལ་
འགྱུར། གལ་ཏེ་འཕགས་པ་རྣམས་འཐད་པ་གསུང་བར་མི་མཛད་ན།
དེ་ནི་ཅི་ཞིག་གིས་འཇིག་རྟེན་པས་དོན་དམ་པ་ཁོང་དུ་ཆུད་པར་མཛད་
ཅེ་ན། འཕགས་པ་རྣམས་ནི་འཇིག་ རྟེན་ ཐ་སྙད་ ཀྱི་འཐད་ པ་ མི་
གསུངས་གི། འོན་ཀྱང་འཇིག་རྟེན་ཁོ་ན་ལ་རབ་ཏུ་གྲགས་པའི་འཐད་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
པ་གང་ཡིན་པ་དེ་དག་གཞན་རྟོགས་པར་བྱ་ཕྱིར་ཞལ་གྱིས་བཞེས་ནས་
དེ་ཉིད་ཀྱིས་འཇིག་རྟེན་ཁོང་དུ་ཆུད་པར་མཛད་དོ། ། ཞེས་གསུངས་
པས། ཐ་སྙད་དུ་བདེན་པ་གཉིས་རྣམ་པར་གཞག་ཅིང༌། ལས་དང་
ཉོན་མོངས་རྣམ་རྟོག་ལས། ། དེ་དག་སྤྲོས་ལས་སྤྲོས་པ་ནི། ། སྟོང་
པ་ཉིད་ཀྱིས་འགག་ པར་ འགྱུར། ། དེས་ནི་ རྟེན་ འབྲེལ་ འབྱུང་བ་
གང་། ། དེ་ནི་སྟོང་པ་ཉིད་དུ་བཤད། ། དེ་ནི་བརྟེན་ནས་གདུགས་
པ་སྟེ། ། དེ་ཉིད་དབུ་མའི་ལམ་ཡིན་ནོ། ། ཞེས་བྱ་བ་ལེགས་པར་
གྲུབ་བོ། །
སོ་སོའི་བློ་ངོས་ཐེག་པ་མང་། །
མཐར་གྱིས་སངས་རྒྱས་འཁྲིད་པས་གཅིག །
འདི་ནི་ སློབ་དཔོན་ཀླུ་སྒྲུབ་ཀྱིས། ཁྱོད་ ཀྱིས་ ཐེག་ པ་ གསུམ་
གསུངས་པ། ། སེམས་ཅན་གཞུག་པའི་ཆེད་དུ་ལགས། ། ཐར་པར་
ཞེས་བྱ་གཅིག་པུ་ཉིད། ། མང་པོ་དམིགས་པར་མི་འགྱུར་རོ། ། ཞེས་
པ་གསལ་བོར་བྱེད་པ་སྟེ། སེང་གེ་བཟང་པོས་ཀྱང་། ཐེག་པ་གསུམ་
རྣམ་པར་གཞག་པ་ནི་དགོངས་པ་ཅན་ཡིན་གྱིས་མཚན་ཉིད་པ་ནི་མ་
ཡིན་ནོ། ། ཞེས་ལུགས་ལས་འབྱུང་བས་སྐྱེ་བོ་ཐམས་ཅད་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཀྱི་མཐར་ ཐུགས་པ་ཅན་ཡིན་ཏེ།
དེའི་ཕྱིར་འདོད་ཆགས་དང་བྲལ་བ་དང་། ཅིག་ཤོས་ཀྱི་རྣལ་འབྱོར་པས་
ཀྱང་སངས་རྒྱས་ཉིད་ཐོབ་པར་བྱ་བའི་ཕྱིར། ལམ་ཤེས་པ་ཉིད་བསྒོམ་
པར་བྱ་བ་ཡིན་པས་ཁྱབ་པ་ཡིན་ནོ། ། ཞེས་གསུངས། དེས་ན། ཆོས་
འཁོར་རིམ་པ་གསུམ་པོ་དེ་ནི་བློ་དམན་རིམ་ནས་འཁྲིད་པའི་ཕྱིར་ལམ་
རིམ་གཅིག་ཏུ་སོང་སྟེ། གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོ་



ལེའུ་དང་པོ། གཞུང་དོན་བཤད་པ།
ལས། རིགས་ཀྱི་བུ་འདི་ལྟ་སྟེ། དཔེར་ན་ནོར་བུ་མཁན་མཁས་པ་ནོར་
བུ་ཡོངས་སུ་སྦྱོང་བའི་ཚུལ་ལེགས་པར་ཤེས་པ་དེས། ནོར་བུ་རིན་པོ་
ཆེའི་རིགས་ནས་ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ།
ལན་ཚྭའི་ཆུ་རྣོན་པོས་སྦྱངས་ནས་སྐྱའི་རེ་བས་ཡོངས་སུ་སྦྱོང་བས་སྦྱོང་
བར་བྱེད་དོ། ། དེ་ཙམ་གྱིས་བརྩོན་པ་དོར་བ་ཡང་མ་ཡིན་ཏེ། དེའི་
འོག་ཏུ་ཟས་ཀྱི་ཁུ་བ་རྣོན་པོས་སྦྱངས་ནས་བལ་གྱིས་ལྭ་བས་ཡོངས་སུ་
སྦྱོང་བས་ཡོངས་སུ་སྦྱོང་བར་བྱེད་དོ། ། དེ་ཙམ་གྱིས་བརྩོན་པ་དོར་བ་
ཡང་མ་ཡིན་ཏེ། དེའི་འོག་ཏུ་སྨན་ཆེན་པོའི་ཁུ་བས་སྦྱངས་ནས་རས་
སྲབ་མོས་ཡོངས་སུ་སྦྱོང་བས་སྦྱོང་བར་བྱེད་དོ། ། ཡོངས་སུ་བྱང་སྟེ་དྲི་
མ་དང་བྲལ་བ་ནི་བཻཌཱུརྱ་རིགས་ཆེན་པོ་ཞེས་བརྗོད་དོ། ། རིགས་ཀྱི་བུ་
དེ་བཞིན་དུ་དེ་བཞིན་གཤེགས་པ་ཡང་། ཡོངས་སུ་མ་དག་པའི་སེམས་
ཅན་གྱི་ཁམས་མཁྱེན་ནས། མི་རྟག་པ་དང་། སྡུག་བསྔལ་བ་དང༌།
བདག་མེད་པ་དང་། མི་གཙང་བའི་ཡིད་འབྱུང་བའི་གཏམ་གྱིས་འཁོར་
བ་ལ་དགའ་བའི་ སེམས་ཅན་རྣམས་སྐྱོ་བ་སྐྱེད་ པར་མཛད་དོ། །
འཕགས་པའི་ཆོས་འདུལ་བ་ལ་འཛུད་པར་བྱེད་དེ། དེ་ཙམ་གྱིས་དེ་
བཞིན་གཤེགས་པ་བརྩོན་པ་དོར་བ་ཡང་མ་ཡིན་ཏེ། དེའི་འོག་ཏུ་སྟོང་
པ་ཉིད་དང་། མཚན་མ་མེད་པ་དང་། སྨོན་པ་མེད་པའི་གཏམ་གྱིས་དེ་
བཞིན་གཤེགས་པའི་ཚུལ་རྟོགས་པར་མཛད་དེ། དེ་ཙམ་གྱིས་དེ་བཞིན་
གཤེགས་པ་བརྩོན་པ་དོར་བ་ཡང་མ་ཡིན་ཏེ། དེའི་འོག་ཏུ་ཕྱིར་མི་ལྡོག་
པའི་ཆོས་ཀྱི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་
གྱིས་རང་བཞིན་སྣ་ཚོགས་པའི་རྒྱུ་ཅན་གྱི་སེམས་ཅན་དེ་བཞིན་གཤེགས་
པའི་ཡུལ་ལ་འཛུད་པར་མཛད་དོ། ། ཞུགས་པར་གྱུར་ཅིང་། དེ་
4



༄༅། །ལུང་རྟོགས་ཀྱི་འབེལ་གཏམ་ཉུང་ངུ་། །
བཞིན་གཤེགས་པའི་ཆོས་ཉིད་རྟོགས་པར་འགྱུར་ན་ནི་བླ་ན་མེད་པའི་
ཡོན་ཏན་དང་ རིག་ གནས་ཞེས་ བརྗོད་ དོ། ། ཞེས་ གསུངས་པས་
གཏན་ལ་ཕབ་བོ། ། དེ་ག་འཕགས་པ་ཀླུ་སྒྲུབ་ཀྱིས་ཀྱང་བཞེད་པ་ཡིན་
ཏེ། བདག་གོ་ཞེས་ཀྱང་བཏགས་གྱུར་ཅིང་། ། བདག་མེད་ཅེས་ཀྱང་
བསྟན་པར་འགྱུར། ། སངས་རྒྱས་རྣམས་ཀྱིས་བདག་ དང་ནི། །
བདག་མེད་འགའ་མེད་ཅེས་ཀྱང་བསྟན། ། འཕགས་པ་ལྷས། བསོད་
ནམས་མིན་པ་དང་པོར་བཟློག ། བར་དུ་བདག་ནི་བཟློག་པ་དང་། །
མཐའ་མར་ལྟ་ཞིག་ཀུན་བཟློག་པ། ། གང་གིས་ཤེས་དེ་མཁས་པ་
ཡིན། ། སློབ་དཔོན་འཕགས་པས། བརྡ་སྤྲོས་པ་དག་ཇི་ལྟ་བུ། །
ཡི་གེའི་ཕྱི་མོ་ཀློག་འཇུག་ལྟར། ། དེ་བཞིན་སངས་རྒྱུས་གདུལ་བྱ་
ལ། །ཅི་ཙམ་བཟོད་པའི་ཆོས་བསྟན་ཏོ། ། ཞེས་གསུངས་སོ། །
བར་པ་དང་ཐ་མ་གཉིས་བསྟན་པའི་མདོའི་གཙོ་བོ་ནི། ཤེས་རབ་ཀྱི་ཕ་
རོལ་ཏུ་ཕྱིན་པ་ཡིན་ཏེ། སྟོན་པ་མངོན་པར་རྫོགས་པར་སངས་རྒྱས་
ནས་ལོ་བཅུ་དྲུག་ཙམ་ན། བྱ་རྒོད་ཕུང་པོའི་རིར་འཁོར་རྣམ་པ་བཞི་
དང་བྱང་ཆུབ་སེམས་དཔའི་ཚོགས་ཆེན་པོ་དང་ཆབས་ཅིག་ཏུ་བཞུགས་
པའི་ཚེ། བཅོམ་ལྡན་འདས་ཉིད་ཀྱིས་གདན་སེང་གེའི་ཁྲི་བཤམས་ནས།
ཆོས་ཀྱི་འཁོར་ལོའི་ཕྱག་རྒྱུ་བཅིང་བ་སྔོན་དུ་འགྲོ་བས་སྐྱིལ་མོ་ཀྲུང་བཅས་
སྐུ་དྲང་པོ་བསྲངས། དྲན་པ་མངོན་དུ་བཞག་པར་མཛད་ནས་ཆོ་འཕྲུལ་
རྣམ་པ་གསུམ་གྱིས་འགྲོ་བ་མཐའ་དག་ལ། ཐོག་མ་དང་བར་དང་ཐ་
མར་དགེ་བ་ལ་སོགས་པ་དང་ལྡན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་
རྗེས་སུ་སྟོན་པར་མཛད་ལ། དེའི་ཚེ་ལྷའི་བུ་དག་གིས་སྨྲས་པ། ཀྱེ་མ་ཨ་
ལ་ལ་འཛམ་བུའི་གླིང་དུ་ཆོས་ཀྱི་འཁོར་ལོ་གཉིས་པ་བསྐོར་བ་མཐོང་ངོ་
38



ལེའུ་དང་པོ། གཞུང་དོན་བཤད་པ།
ཞེས་ཆེད་དུ་བརྗོད་པས་སོ། ། དེ་གཉིས་པར་འཇོག་པ་ནི། མདོ་སྡེ་
གདམས་ངག་འབོགས་པའི་རྒྱལ་པོ་ལས། འཇམ་དཔལ་གྱིས། འདྲེན་
པའི་ཐེག་པ་གསུམ་པོ་དག ། བཅོམ་ལྡན་ངེས་པ་གསུངས་ལགས་
ན། ། རྒྱུ་འབྲས་ལྷུན་གྲུབ་ཏུ་སྤྱོད་ཅིང་། ། སངས་རྒྱས་གཞན་ནས་
མི་འཚོལ་བའི། །ངེས་པའི་ཐེག་པ་ཅིས་མ་གསུངས། ། ཞེས་ཞུས་
པ་དང་། རྒྱུ་ལ་མོས་པ་རྒྱུ་ཆོས་ཀྱི། ། འཁོར་ལོ་རབ་ཏུ་བསྐོར་བྱས་
ནས། ། རྡོ་རྗེ་ཐེག་པའི་ཉེ་ལམ་ཞིག ། མ་འོངས་དུས་ན་འབྱུང་བར་
འགྱུར། ། ཞེས་གསུངས་པས་འབྱུང་འགྱུར་དེས་འདི་རྒྱུའི་ ཐེག་ པ་
དང་། འཁོར་ལོ་གཉིས་པའི་མཚན་གཞིར་གཟུང་བས། འདི་ལ་ཕ་རོལ་
ཏུ་ཕྱིན་པའི་ཚུལ་ཞེས་བཞག་གོ ། །
དེ་ལྟར་རང་གི་ལུགས་གྲུབ་པས། །
དེ་ལ་རྩོད་པ་སྤངས་བའི་ཕྱིར། །
རྣམ་གསུམ་ཡུམ་དུ་གསུངས་ཉིད་ཀྱི། །
ཤེར་ཕྱིན་མཚན་གཞི་ཕྱོགས་ཆད་སྐྱོན། །
ཇི་སྐད་བཤད་པའི་གཉིས་པ་བསྐོར་བའི་ཚིག་ལ་འཁྲུལ་བས་སྔ་
རབས་པ་ཕལ་མོ་ཆེ་དགོངས་འགྲེལ་དུ་གསུངས་པའི་བར་པའི་མཚན་
གཞིར་ཤེར་ཕྱིན་གྱི་ལུང་འཛིན་ལ། ཐ་མར་མདོ་སྡེ་དགོངས་འགྲེལ་
སོགས་འཛིན་ཅིང་། རང་སྟོང་ངོ་སྙམ་པ་དག་གིས་བར་པ་ངེས་དོན་
དང༌། ཐ་མ་དྲང་དོན། གཞན་སྟོང་ངོ་སེམས་པ་དག་གིས་དེ་བཟློག་སྟེ།
སྨྲ་བ་གཉིས་ཀ་སྐྱོན་གྱི་ཕུང་པོ་ཆེན་པོ་སྟེ། དང་པོ་ནི་སྟོན་པའི་ལུང་བར་
པ་དྲང་དོན་དུ་བཞག་པ་གཉིས་རྒྱབ་ཏུ་དོར་ཅིང་། རང་གི་ཁུངས་སུ་སྨྲ་
བའི་ཀླུ་སྒྲུབ་སོགས་ཀྱིས་རིམ་པ་གསུམ་དུ་བཞག་པ་དང་འགལ་བའི་ཕྱིར་



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
རོ། ། གཉིས་པས་ནི་སེམས་ཙམ་འཆད་པའི་ཤིང་རྟ་ཆེན་པོ་དག་ཀྱང་
ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཆེས་ཟབ་པའི་མདོ་སྡེ་ཁས་མི་ལེན་ལ་
དེ་དག་དེ་ཉིད་སེམས་ཙམ་སྟོན་པར་འཆད་པས། འགྲོ་དོན་རྩ་ལག་
དབྱིག་གི་གཉེན། རང་གིས་མོས་པ་གཙོར་བྱེད་པས། ཤེས་བྱ་ནང་
གིར་ཡིན་པ་ལ། ཡང་དག་བསྟེན་ནས་རྣམ་པར་བཀྲོལ། ཞེས་འཆད་
པས་སོ། ། དེ་ཙམ་དུ་མ་ ཟད། ཤེས་རབ་ཀྱི་ཕ་རོལ་ཏུ་ ཕྱིན་པར།
རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་
རྣམས་ཀྱིས་ཡིན་ནོ། ། ལམ་ ཤེས་ ཉིད་ནི་བྱང་ཆུབ་ སེམས་ དཔའ་
རྣམས་ཀྱིས་ཡིན་ནོ། ། རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་
ཡིན་ནོ། ། ཞེས་གཏན་ཚིགས་དང་བཅས་པས་གསུངས་པའི་ ཕྱིར།
འཁོར་ལོ་དང་པོ། བར་པ། ཐ་མ་རེ་རེ་བའི་མཚན་གཞིར་འོས་པ་མ་
ཡིན་ནོ། ། དེ་བཞིན་དུ། རྣམ་གཉིས་གསུངས་ཕྱིར་དགོངས་འགྲེལ་
སོགས། ལིངས་པོ་ཡང་མིན།
དགོངས་འགྲེལ་གྱི་དོན་དམ་ཡང་དག་འཕགས་ཞུས་སེམས་ཙམ་
སྟོན་པ་དང་དེའི་བྱམས་ཞུས་ཀྱི་དབུ་མ་སྟོན་པར་སྨྲ་བ་དང་། ལང་
གཤེགས་སོགས་ལས་ ཀྱང་ གཉིས་ ཀ་བསྟན་པས། མདོ་སྡེ་ལིངས་པོ་
ཕྱོགས་རེ་བའི་མཚན་གཞིར་འཛིན་པའང་མི་འཐད་པ་ཆེན་པོའོ། །
སྙིང་པོའི་མདོ། །
སེམས་ཅན་ཐམས་ཅད་འཚང་རྒྱ་བར། །
སྒྲུབ་བྱེད་མཆོག་ཕྱིར་སེམས་ཙམ་འགལ། །
སྙིང་པོའི་མདོའམ་གཟུངས་དབང་གིས་ཞུས་པའམ། ཕྱིར་མི་



ལེའུ་དང་པོ། གཞུང་དོན་བཤད་པ།
ལྡོག་པ་འཁོར་ལོའི་མདོའི་བསྟན་བྱ། སེམས་ཅན་ཐམས་ཅད་ལ་སངས་
རྒྱས་ཀྱི་རིགས་ཡོད་པས་ཕུགས་ཐམས་ཅད་འཚང་རྒྱུ་བར་སྒྲུབ་པས།
སེམས་ཙམ་པས་ལུགས་སུ་འདོད་པ་འགལ་བ་སྟེ། ལུགས་དེ་ཉན་རང་
ཐེག་ཆེན་ལ་འཇུག་པ་མ་ངེས་པའི་རིགས་ཅན་ལ་ཡིན་གྱི་ངེས་པ་ལ་མ་
ཡིན་པར་འདོད་པས་སོ། ། གཞན་ཡང་། རྒྱུད་བླ་མ་དབུ་མར་འདོད་
པ་དང༌། གཟུངས་དབང་གིས་ཞུས་པ་སེམས་ཙམ་གྱི་མདོར་འདོད་
པའང་འགལ་བ་ཆེན་པོ་དེ་གཉིས་རྩ་འགྲེལ་ ཡིན་ པས་ སོ། ། བདེ་
གཤེགས་སྙིང་པོར་ཡང་། དེ་བཞིན་ཉིད་ཡིན་ལ་དེ་ལ་མིང་སྣ་ཚོགས་
ཀྱིས་བཤད་ པས་མགོ་རྨོངས་ཏེ་རྣམ་གཞག་གིས་ཟིང་ཟིང་པོར་གྱུར་
ཏོ། ། དེ་བཞིན་ཉིད་ཐམས་ཅད་ལ་ཡོད་ལ། དེ་ག་གློ་བུར་གྱི་དྲི་མ་
དང་བྲལ་ན། བདེ་བར་གཤེགས་པ་དེས་སེམས་ཅན་ཐམས་ཅད་བདེ་
གཤེགས་སྙིང་པོ་ཅད་དུ་བསྟན་པ་ནི། མདོ་སྡེ་རྒྱུན་དུ། དེ་བཞིན་ཉིད་
ནི་ཐམས་ཅད་ལ། ། ཁྱད་པར་མེད་ཀྱང་དག་གྱུར་པ། ། དེ་བཞིན་
གཤེགས་པ་ཉིད་ཡིན་ཕྱིར། ། འགྲོ་ཀུན་དེ་ཡི་སྙིང་པོ་ཅན། ། ཞེས་
སོ། །
གསུང་གཅིག་ཉིད་གསུང་དུ་མར་གོ ། །
ཞེས་པའང་། ཐུབ་པས་ཐེག་ཆེན་ཁོ་ན་གསུང་པ་ལ། གདུལ་བྱས་
ཐེག་པ་དམན་པ་ལ་སོགས་པ་གོ་བར་འཆད་པའང་ནོར་བ་སྟེ། དེ་དག་གི་
ཐོས་པ་ལོག་པར་འགྲོ་བས་སོ། ། འོ་ན་གང་ཞེ་ན། སྐད་ཅིག་ལ་གདུལ་
བྱ་གང་གང་གིས་འདུལ་བ་མཁྱེན་པ་གཅིག་གིས་མངོན་དུ་མཛད་དེ།
གསུང་རྣམ་པ་གཅིག་གིས་ཐམས་ཅད་སེམས་རངས་པར་མཛད་པའི་ཚུལ་
འདིས་ནམ་མཁའ་ཁྱབ་པར་སྟོན་པ་ཡིན་ཏེ། ཇི་སྐད་དུ། ཞི་བའི་བློ་གྲོས་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
རྣམ་གྲངས་འདིས། སེམས་ཅན་ཐམས་ཅད་ཀྱི་ཐེ་ཚོམ་གྱི་དྲི་བ་ཐ་དད་པ་
རྣམ་པར་བསམས་ཏེ། བཅོམ་ལྡན་འདས་ཀྱི་གན་དུ་སོང་སྟེ་ སེ་གོལ་
གཏོག་པ་སྲིད་ལ་ཐེ་ཚོམ་གྱི་དྲི་བ་དེ་དག་གསོལ་ཀྱང་། དེས་སེམས་གཅིག་
གིས་རྗེས་སུ་ཞུགས་པའི་དྲན་པས་ཐམས་ཅད་གཟུང་ནས། གསུང་རྣམ་
པ་གཅིག་གིས་དེ་དག་གི་ཐེ་ཚོམ་གྱི་དྲི་བ་ཐམས་ཅད་གཅོད་དེ། དེ་དག་
ཐམས་ཅད་ཀྱང་རང་ རང་ གི་ ཐེ་ཚོམ་གྱི་ དྲི་བ་ འཆད་ བར་ ཤེས་ ཤིང་།
བཅོམ་ལྡན་འདས་ཀྱིས་ཞུས་པ་ལུང་བསྟན་པས་ཐམས་ཅད་ཀྱང་སེམས་
རངས་པར་གྱུར་ཏོ། ། ཞེས་གསུངས་སོ། །
ཅི་ཡང་གསུངས་པ་མེད་པ་ཡང་། །
དྲང་ངེས་ཕྱེ་ལ་འགལ་མེད་ཀྱི། །
ཕལ་གྱི་རྣམ་གཞག་མུན་ནང་འཕོང་། །
ངེས་པའི་དོན་དུ་ན། དེ་བཞིན་གཤེགས་པ་རྣམ་པར་མི་རྟོག་པ་
ལྷུན་གྱིས་གྲུབ་པ་དང་། རྟག་ཏུ་མཉམ་པར་བཞག་པ་ཡིན་པས་ཡི་གེ་
འབྲུ་གཅིག་ཀྱང་མ་གསུངས་མོད་ཀྱི། འོན་ཀྱང་དེའི་སྔོན་གྱི་སྨོན་ལམ་གྱི་
མཐུ་དང༌། སེམས་ཅན་རྣམས་ཀྱི་ལས་ཀྱི་དབང་གིས་ཇི་ལྟ་ཇི་ལྟར་
འདུལ་བ་དེ་ལྟ་དེ་ལྟ་བུར་དེ་བཞིན་གཤེགས་པ་གསུང་ངོ་སྙམ་སེམས་པ་
དེ་དག་ལ་འབྱུང་དཔེར་ན་ལྷའི་ཚོགས་ལ་རྔ་བོ་ཆེས་འདོམས་པ་བཞིན་
ནོ། ། དེ་ལྟར་ཡང་། ཞི་ བའི་བློ་ གྲོས་ གང་ གི་ནུས་མོ་དེ་བཞིན་
གཤེགས་པ་བློ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་
པར་རྫོགས་པར་སངས་རྒྱས་པ་དང་གང་གི་ནུབ་མོ་ལེན་པ་མི་མངའ་བར་
ཡོངས་སུ་མྱ་ངན་ལས་འདས་པ་དེའི་བར་དུ་དེ་བཞིན་གཤེགས་པས་ཐ་
ན་ཡིག་འབྲུ་གཅིག་ཀྱང་མ་གསུངས་སོ། ། གསུང་བར་མི་འགྱུར་རོ། །



ལེའུ་དང་པོ། གཞུང་དོན་བཤད་པ།
ཞེས་གསུངས་པ་ཉིད་དེ། མིག་མི་འཛུམ་པ་ཞེས་བྱ་བའི་སངས་རྒྱས་ཀྱི་
ཞིང་ན་སྒྲས་ཆོས་སྟོན་པ་མེད་ལ། དེའི་འཁོར་གྱིས་སངས་རྒྱུས་ལ་མིག་
མི་བཙུམ་པར་བལྟ་བ་ཉིད་ཀྱིས་ཆོས་ཟབ་མོ་ཟབ་པར་སྣང་བ་བདག་ཁོང་
དུ་ཆུད་པར་འགྱུར་བ་བཞིན་ནོ། ། དེ་ཡང་ཀླུ་སྒྲུབ་ཀྱིས་དམིགས་པ་
ཐམས་ཅད་ཉེར་ཞི་ཞིང་། ། སྤྲོས་པ་ཉེར་ཞི་ཞི་བ་སྟེ། ། སངས་རྒྱས་
ཀྱིས་ནི་གང་དུ་ཡང་། ། སུ་ལའང་ཆོས་འགའ་མ་བསྟན་ནོ། ། ཞེས་
དང་། བརྗོད་པར་བྱ་བ་བཟློག་པ་སྟེ། ། སེམས་ཀྱིས་སྤྱོད་ཡུལ་བཟློག་
པས་སོ། ། མ་སྐྱེས་པ་དང་མི་འགག་པས། ། ཆོས་ཉིད་མྱ་ངན་
འདས་དང་མཚུངས། ། ཞེས་སོ། ། ཁ་ཅིག་མྱ་ངན་ལས་འདས་པ་
མདོ་སྡེ་པས། མར་མེ་ཤི་བ་བཞིན་དུ་ནི། དེ་ཡི་སེམས་ནི་རྣམ་པར་
ཐར། ། ཞེས་པ་ལྟར་འདུ་བྱེད་རྒྱུན་ཆད་པའི་དངོས་པོ་མེད་པར་
འདོད་དེ། རིན་ཆེན་འཕྲེང་བ་ལས། མྱ་ངན་འདས་པ་དངོས་མེད་
པའང༌། ། མིན་ན་དེ་དངོས་ག་ལ་ཡིན། ། དངོས་དང་དངོས་པོ་མི་
འཛིན་པ། ། ཟད་པ་མྱ་ངན་འདས་ཞེས་བྱ། ། ཞེས་པ་དང་བཙན་
འགལ་ལོ། ། དེས་ན་གཞིའི་རང་བཞིན་མེད་པ། ལམ་གྱི་སྟོང་པ་ཉིད་
འབྲས་བུ་མྱ་ངན་ལས་འདས་པ་ཐམས་ཅད་། འཁོར་གསུམ་དག་པའི་
གཏམ་གྱི་ཕུགས་ལས་རྙེད་པར་འགྱུར་བས་དེ་ཐ་མར་འཇོག་པའི་གནད་
ཐོན་ཏེ། གཞན་དུ་ཟླ་བ་གྲགས་པའི་ཞལ་སྔ་ནས། དོན་དམ་པའི་
བདེན་པ་བསྟན་པར་འདོད་པས། དེ་ནི་བརྗོད་དུ་མེད་པའི་ཕྱིར་དང་།
ཤེས་པའི་ཡུལ་མ་ཡིན་པ་ཉིད་ཀྱི་ཕྱིར། དངོས་སུ་བསྟན་པར་མི་ནུས་
པས། ཞེས་གསུངས་པ་དང་། ཞི་བ་ལྷའི་ཞལ་པས་ཀྱང་། དོན་དམ་བློ་
ཡི་སྤྱོད་ཡུལ་མིན། ། ཞེས་དང་། བྱམས་པའི་ལུང་ལས་ཀྱང༌། ཕྲ་ཕྱིར་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
ཐོས་པའི་ཡུལ་མ་ཡིན། ། དོན་དམ་ཡིན་ཕྱིར་བསམ་པའི་མིན། །
ཆོས་ཉིད་ཟབ་ཕྱིར་འཇིག་རྟེན་པའི། ། སྒོམ་པ་ལ་ སོགས་ཡུལ་མ་
ཡིན། ། ཞེས་གསུངས། དེང་སང་དོན་དམ་པར་ཅི་ཡང་མེད་པ་ཡིན་
པས་དོན་དམ་པའི་བདེན་པ་འཇོག་པ་ནི། དོན་དམ་པར་ ཐ་སྙད་
ཞུགས་ཏེ། དོན་དམ་པར་ཅི་ཡང་མེད་པ་ཡིན་ནོ་ཞེས་བྱས་པས་སོ། །
ཁྱབ་སྟེ་ཡོད་པའང་མེད་པ་ཁས་བླངས་པ་ཐ་སྙད་ཀྱི་གཙོ་བོ་ཡིན་ཕྱིར་
རོ། ། འདོད་ན་ནི། འཕགས་པ་བདེན་པ་གཉིས་ལ་འཇུག་པའི་མདོ་
ལས། འོན་ཀྱང་ལྷའི་བུ། དོན་དམ་པར་ན། དོན་དམ་པའི་བདེན་པ་
ཐ་སྙད་ཐམས་ཅད་ལས་འདས་པ། བྱེ་བྲག་མེད་པ། མ་སྐྱེས་པ། མ་
འགགས་པ། སྨྲ་བར་བྱ་བ་དང་། སྨྲ་བ་དང་། ཤེས་པར་བྱ་བ་དང་།
ཤེས་པ་དང་བྲལ་བའོ། ། ཞེས་གསུངས་པ་མི་འཐད་པར་ཐལ་བས་
སོ། ། གཞན་ཡང་རང་རྒྱུད་པ་རང་བཞིན་གྱིས་གྲུབ་པའི་ཆོས་ཁས་
ལེན་ཞེས་བྱ་བ་འདི་ཡང་རིགས་པ་མ་ཡིན་ཏེ། དབུ་མ་རྒྱན་ལས། ཕྱི་
རོལ་ནང་ན་གནས་འདི་ཀུན། ། ཡང་དག་ཏུ་ན་གཅིག་པ་དང༌། །
དུ་མའི་རང་བཞིན་བྲལ་བའི་ཕྱིར། ། རང་བཞིན་མེད་དེ་གཟུགས་
བརྙན་བཞིན། ། ཞེས་སོགས་དང་འགལ་བ་དངོས་སུ་དམིགས་པས་
སོ། ། ཤེས་རབ་ཀྱི་ཕ་རོལ་ཏུ་ཕྱིན་པ་བཤད་བྱའི་མདོར་གཅིག་ཀྱང་།
རྩ་བའི་ཤེས་རབ་ཀྱིས། དེའི་བཤད་བྱའི་གཙོ་བོ་ཆོས་རབ་ཏུ་རྣམ་པར་
འབྱེད་པ་ཤེས་རབ་ཀྱི་ཕ་རོལ་ཏུ་འགྲོ་ཚུལ་བསྟན་པས་རྣམ་བཤད་དེ་ཆོས་
མངོན་པའི་དགོངས་འགྲེལ་དུ་སོང་། རྗེ་བཙུན་བྱམས་པའི་མངོན་པར་
རྟོགས་པའི་རྒྱན་དུ། ཤེས་རབ་དེ་གང་ལས་རྙེད་པར་འགྱུར་བའི་ཐབས་
གཙོ་བོར་བསྟན་ནས་དེ་མདོ་སྡེའི་དགོངས་འགྲེལ་དུ་སོང་བས། ཟབ་པ་
44



ལེའུ་དང་པོ། གཞུང་དོན་བཤད་པ།
དང་རྒྱུ་ཆེ་བའི་ཕྱོགས་ཤེད་ཙམ་དུ་ཟད་ལ། ཕྱི་མ་ཀུན་རྫོབ་སྒྱུ་མ་ལྟ་བུའི་
ལམ་རིམ་ཡིན་པས། ཕྱི་ནང་གི་སྤྲོས་པ་གཅོད་བྱེད་ཀྱི་ངོས་ནས་ཀྱང་སྒྱུ་
མ་ལྟ་བུའི་འདོད་ལ། མཉམ་བཞག་རྣམ་པར་མི་རྟོག་པའི་ངོས་ནས་སྒྱུ་
མ་ལྟ་བུར་འདོད་ཅིང་། སངས་རྒྱས་པ་ན་ཡང་གཉིས་སུ་མེད་པའི་ཡེ་
ཤེས་སམ་འབྲས་བུའི་ཤེར་ཕྱིན་སྒྱུ་མ་ལྟ་བུར་སྨྲ་བ་ཡིན་ཏེ། བརྒྱུད་སྟོང་
འགྲེལ་ཆེན་ལས། སངས་རྒྱས་བཅོམ་ལྡན་འདས་རྣམས་ཀྱི་གཉིས་སུ་
མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། ཞེས་པས། འཕགས་
པས། དབུ་མར་གནས་པའི་བློས་རྣམས་ཕྱེ། ཞེས་པའི་དབུ་མ་ནི་དེ་
ཡིན་གྱི་རབ་ཏུ་མི་གནས་པའི་དབུ་མ་མ་ཡིན་ནོ། ། ཡིན་ན་ཤེར་ཕྱིར་
འགྲེལ་ཚུལ་གཉིས་ཐ་དད་དུ་འཇོག་པ་འབྲེལ་མེད་པར་འགྱུར་རོ། །
དེས་ན་མངོན་པར་རྟོགས་པའི་རྒྱན་བཞིན་དུ་ཞུགས་ཀྱང་། རྩ་བ་ཤེས་
རབ་པའི་བསྟན་བྱ་དེ་མངོན་སུམ་མ་བྱས་ན་ས་རབ་ཏུ་དགའ་བ་ཐོབ་
པར་མི་འགྱུར་རོ། །
༈ གང་གི་ཉོན་མོངས་རགས་རྣམས་ལ། །
ཉོན་མོངས་ཉིད་ཀྱིས་ལམ་ཆོད་པའི། །
རྡོ་རྗེའི་གསང་ཚིག་རྣམ་ཕྱེ་བས། །
རྒྱུ་འབྲས་ལྷུན་གྲུབ་སྤྱོད་པ་བསྐོར། །
དུས་ཀྱི་འཁོར་ལོ་རྩ་བའི་རྒྱུད་ལས། སྟོན་པས་བྱ་རྒོད་ཕུང་པོ་རུ།
ཤེས་རབ་ཕ་རོལ་ཕྱིན་ཚུལ་བཞིན། ཆོས་བསྟན་ དཔའ་ལྡན་འབྲས་
སྤུངས་སུ། དེ་བཞིན་གསང་སྔགས་ཚུལ་རབ་གསུངས། ཞེས་པ་བཞིན་
འཇམ་དཔལ་རྩ་བའི་རྟོག་པ་ལ་སོགས་ལས་ཀྱང་བཤད་པས། སློབ་
དཔོན་ཉི་མ་དཔའ་ཡེ་ཤེས་ཀྱིས། འདིར་ངེས་པར་དཔལ་ལྡན་འབྲས་
45



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
སྤུངས་རྒྱལ་བའི་མཆོད་རྟེན་ཆེན་པོར། སངས་རྒྱས་བཅོམ་ལྡན་འདས་
ཤཱཀྱ་སེང་གེ་ཞེས་བྱ་བ་ལ་རྒྱུད་སྣ་ཚོགས་པ་ཉན་པར་འདོད་པ་རྣམས་
ཀྱིས་གསོལ་བ་བཏབ་པས། དཔྱིད་ཟླ་འབྲིང་པོའི་ཉ་ལ་དཔལ་ཆོས་
དབྱིངས་གསུང་གི་དབང་ཕྱག་གི་དཀྱིལ་འཁོལ་དང་དེའི་སྟེང་དུ་དཔལ་
ལྡན་རྒྱུ་སྐར་གྱི་དཀྱིལ་འཁོར་དང་པོའི་སངས་རྒྱས་རྣམ་པར་སྤྲོས་ནས་
དེར་ཉི་མ་དེ་ཉིད་མ་ལ་ལྷ་ལ་སོགས་པ་རྣམས་ལ་སངས་རྒྱས་ཀྱིས་དབང་
བསྐུར་ནས། རྒྱས་པ་དང་བསྡུས་པའི་དབྱེ་བས་གོསང་སྔགས་ཀྱི་ཚུལ་
ཐམས་ཅད་བསྟན་ནོ། ། ཞེས་ གསུངས་ པ་ མདོ་ སྡེ་ གདམས་ ངག་
འབོགས་པའི་རྒྱལ་པོར་ལུང་བསྟན་པ་དང་འགྲིག་སྟེ། འདི་ནི་མྱ་ངན་
ལས་འདས་བའི་སྔ་ལོ་ཡིན་པས་སོ། ། དེ་ལྟར་བུའི་ཆོས་འཁོར་དང་
བར་རྙིང་མ་གསུམ་ཡང་གཙོ་བོར་བསྟན་པའི་དུས་ཡིན་གྱིས། གཞན་
འདུལ་བྱ་དང་ནམ་འཕྲད་སར་བཤད་པས་མཐའ་གཅིག་པའི་ངེས་པ་མི་
འདོད་དོ། ། འདིའི་དངོས་ཀྱི་འདུལ་བྱ་དབང་པོ་རྣོན་པོ་སྟེ། ཉོན་
མོངས་པ་རགས་པས་ཆགས་བྲལ་བའི་ལམ་གྱིས་མི་ཐུལ་བ་དེ་དག་ཡིན་
ལ། རྒྱུད་ནས་ནི་མཐར་གྱིས་སྦྱངས་པ་རྣམས་ཀྱང་སྟེ། བརྟག་གཉིས་
ལས། སྐལ་མེད་སེམས་ཅན་འདུལ་དཀའ་བ། ། གང་གི་འདུལ་བར་
འགྱུར་བ་ལགས། ། ཞེས་ཞུས་པས། དང་པོར་གསོ་སྦྱོང་སྦྱིན་པར་
བྱ། ། སོགས་ཀྱི་ལན་གསུངས་པའི་ཕྱིར་རོ། ། ཇི་ལྟ་བུ་བསྐོར་བའི་
ཆོས་འཁོར་ནི། ། འདོད་པའི་ཁམས་ན་འདོད་ཆགས་ཀྱི་རིགས་བཞི་
ཡོད་ལ། དེ་དག་མ་སྤངས་ལམ་དུ་ཁྱེར་བས། རྟ་རྒོད་རྟ་རྩལ་ཅན་གྱིས་
ཞོན་ནས་འགྲོ་བ་ལྟ་བུར། བྱ་བ་སྤྱོད་པ་རྣལ་འབྱོར་རྒྱུད། རྣལ་འབྱོར་
ཆེན་པོ་བཞིར་གསུངས་པ་ཡིན་ནོ། ། དེ་ད་ག་གསང་བ་གསང་སྔགས་
46



ལེའུ་དང་པོ། གཞུང་དོན་བཤད་པ།
ཀྱི་ཐ་སྙད་མཛད་ལ། རྒྱུ་ལམ་གྱི་དུས་སུ། འབྲས་བུ་སྐུ་གསུམ་འཕྲིན་
ལས་དང་བཅས་པ་ཉམས་ སུ་ ལེན་ པས་རྒྱུ་འབྲས་ལྷུན་གྲུབ་ཏུ་སྤྱོད་
པའོ། ། དེ་ཉིད་ཀྱིས་འབྲས་བུའི་ཐེག་པར་བཞག་ལ། རྒྱུའི་ཐེག་པ་
དང་འདི་གཉིས། ། དོན་འཇུག་རིག་ངོར་ཁྱད་མེད་ཀྱང་། ། རྣམ་
པར་དཔྱད་པ། དགག་བྱ་འགེགས་པའི་ལྟ་བ་ལ་དབུ་མ་ལས་ཕུལ་ས་
མེད་པས་ཁྱད་མེད། འོ་ན་ཁྱད་མེད་པ་ཞིག་གམ་སྙམ་ན་ཡོད་དེ།
ཡོངས་གཅོད་དམ་སྒྲུབ་པ་ལ། །
ལྷན་ཅིག་སྐྱེས་པའི་ཡེ་ཤེས་དང༌། །
སྦྱོར་བདེ་མྱུར་དང་རྒྱུ་དངོས་སྤྱོད། །
ཐོབ་བྱ་ལ་ལྷན་ཅིག་སྐྱེས་པའི་ཡེ་ཤེས་ཞེས་སྨྲ་བས་དང་། དེ་ལྟ་
བུ་ལ་སྦྱོར་བའི་ཐབས་བདེ་བ་ལམ་དུ་བྱེད་པ་དང་། དེས་འབྲས་བུ་
མངོན་སུམ་སུ་འགྱུར་བ་མྱུར་བའི་ཁྱད་ནི་བསྡུས་པ་ཡིན་ལ། རྒྱས་པར་
ཚུལ་གསུམ་གྱི་སྒྲོན་མ་ལས། །
དོན་གཅིག་ན་ཡང་མ་རྨོངས་དང་། །
ཐབས་མང་དཀའ་བ་མེད་པ་དང་། །
དབང་པོ་རྣོན་པའི་དབང་བྱས་ནས། །
སྔགས་ཀྱི་ཐེག་པ་ཁྱད་པར་འཕགས། །
ཞེས་འབྱུང་བ་བཞིན་ནོ། ། སྔ་མ་རྒྱུར་འཇོག་པ་དང་། ཕྱི་མ་
འབྲས་བུར་འཇོག་པའི་ཁྱད་པར་གྱིས་ཀྱང་སྟེ། དང་པོའི་དངོས་ཟིན་
གྱིས་ཐབས་རྣམས་ཀྱི་ངོས་སྐལ་གྱི་སྤང་བྱ་ལ་དངོས་སུ་སྤྲད་པའི་སྒོ་ནས་
འཇོམས་པ་ནི་མེད་ལ། ས་བོན་ལ་གནོད་པ་བསྐྱལ་བས་མངོན་དུ་རྒྱུར་
ལྡང་རྒྱུ་མེད་པར་བྱེད་པ་མིན་པས་ན་རྒྱུ། འདིར་ནི་ངོས་སྐལ་གྱི་དྲི་མ་
의
의



༄༅1 །ལུང་རྟོགས་ཀྱི་འབེལ་གཏམ་ཉུང་ངུ་།
མངོན་དུ་རྒྱུ་ཁོ་ན་དང་སྤྲོད་ལ། སྤྲོད་བྱ་ལམ་དང་ཐ་དད་པ་མིན་པས་
ཉོན་མོངས་ལམ་ཁྱེར། ཉོན་མོངས་པ་འགགས་པའི་ཕྱིས་དེ་ལ་རྣམ་པར་
གྲོལ་བའི་ཡེ་ཤེས་འབྱུང་བ་ལྟ་བུ་མིན་ཏེ། ཤར་བ་ཉིད་གྲོལ་བའི་ཡེ་ཤེས་
སུ་འགྲོ་བས་ཉོན་མོངས་ཡེ་ཤེས་ལ་སོགས་པའི་གཏམ་སྙན་པ་གཞན་ཕལ་
མོ་ཚེའི་སྙན་ལ་འཛུལ་དཀའ་བ་དེ་འབྱུང་བས། འབྲས་བུ་ལམ་དུ་བྱེད་
ཀྱི་འབྲས་བུར་བཞག་པ་ཡིན་ནོ། ། མདོ་རྒྱུས་ཉིད་དུ་བླ་མས་གསུངས།
མདོར་བསྟན་ཙམ་ལས་དོན་རྫོགས་པར་མ་བསྟན་པས་མདོ་སྡེ། སཱུ་ཏྲ་
ཞེས་པའི་སྒྲ་བཤད་པས་གོ ། སྔགས་ནི་རྒྱས་པར་བཤད་པ་སྟེ། དེར་
གསང་བ་རྣམས་ཀྱི་གསང་ཡང་བརྟོལ་བ་སྟེ། མརླུ་ཞེས་པའི་སྒྲ་དོན་ལས་
སོ། ། དེ་ཡང་། ཚངས་པས་སྟོན་པ་ལ་ཆོས་ཀྱི་འཁོར་ལོ་བསྐོར་བར་
གསོལ་བ་བཏབ་པའི་ཚེ། ཚངས་པ་མི་རྣམས་ལ་ནི་གྱ་ནོམ་ཆོས། གླན་
ཀ་མི་བཙལ་མདོ་ཙམ་བཤད་པར་བྱ། ཞེས་གསུངས་པའི་ལུང་གིས་གྲུབ་
པ་ཡིན་ནོ། ། འདི་པདྨ་དཀར་པོས་ཡུལ་དུས་འདི་དག་ཤཱཀྱའི་བསྟན་
པ་ལ་རབ་ཏུ་བྱུང་བ་རྣམས་ཟིང་ཟིང་ནོར་གྱི་འགྲེ་ ལོག་བཞག་ནས།
འདི་ལྟ་བུའི་སྒོ་ནས་འཐད་པ་དང་མི་འཐད་པ་རྣམ་པར་དཔྱོད་ པའི་
འབེལ་བའི་གཏམ་བགྱིད་པ་ཞིག་བྱུང་ན་ཅི་མ་རུང་སྙམ་ནས། དེ་ལྟར་
བགྱིས་པའི་དགེ་ཚོགས་ཀྱང་བསྔོས་ཏེ།
དེ་སྐད་ལྷ་བབས་རི་བོའི་ཞོལ། །
ཀོང་ཡུལ་རྡོ་རྗེའི་གདན་བྲིས་པའི། །
དགེ་བས་འགྲོ་རྣམས་འཇམ་དབྱངས་སུ། །
གྱུར་ཏེ་འབེལ་བའི་གཏམ་མོལ་ཤོག །
ཅེས་པས་སོ། ། མངྒ་ལཾ། དགེའོ། །
48



ལེའུ་དང་པོ། གཞུང་དོན་བཤད་པ།
༄༅། །ཕར་ཕྱིན་སྐབས་དང་པོའི་ཟུར་བཀོད་
ཀུན་མཁྱེན་པདྨ་དཀར་པོའི་དགོངས་
རྒྱན་ཞེས་བྱ་བ་བཞུགས་སོ། །
ཉམས་ངའི་འཇིགས་རུང་སྲིད་པའི་གྲོང་ཁྱེར་དུ། །
སྡུག་བསྔལ་བརྒྱ་ཕྲག་ཁུར་གྱིས་དུབ་པ་ལ། །
དགེ་ལེགས་ཆོས་ཀྱི་སྣང་བ་སྟོན་པའི་གཉེན། །
ཕ་གཅིག་བླ་མ་གང་དེས་ཤེས་པ་སྩོལ། }
བསིལ་ལྡན་ཁ་བའི་ལྗོངས་འདིར་ནཱ་རོ་པ། །
ངུར་སྨྲིག་འཛིན་པའི་ཚུལ་བཟུང་པདྨ་དཀར། །
སྙིང་ཁར་ཆོས་ཀྱི་འཁོར་ལོ་རྟག་བཞུགས་ནས། །
ལུང་རིགས་འདོད་རྒུར་སྨྲ་བའི་སྤོབས་པ་སྩོལ། །
བློ་གྲོས་ན་ཕྲ་སྦྱོངས་པའི་སྟོབས་ཀྱང་དམན། །
བཅུ་ཕྲག་གསུངས་རབ་རྒྱ་མཚོའི་དཀའ་བའི་གནད། །
འབྱེད་པའི་ཤེས་རབ་བདག་ལ་མི་ལྡན་ཡང་། །
མཁས་མང་མདུན་སར་འདྲིས་ཕྱིར་ཅུང་ཟད་སྤྲོ། །
འགྲེལ་བ་ལས། སངས་རྒྱུས་སུ་གྲུབ་ནས་གཞན་གྱི་དོན་གྱི་ཕྱིར་
སྐལ་བ་ཇི་ལྟ་བ་བཞིན་དུ་འབད་པ་བྱའོ་ཞེས་པ་ལྟར་། སྟོན་པ་ཡང་དག་
པར་རྫོགས་པའི་སངས་རྒྱས་མཉམ་མེད་ཐུབ་པའི་དབང་པོ་མཆོག་སྐྱེ་རྒུ་
49



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
ཐམས་ཅད་ཀྱི་མ་འདྲིས་པའི་གཉེན་དུ་གྱུར་པ་གང་ཉིད་ཀྱི་དཔལ་ གྱི་
མགུལ་ནས་ལྗགས་བསྐྱང་སྟེ་ཚངས་དབྱངས་ཡན་ལག་དྲུག་ཅུའི་སྒོ་ནས་
ཆོས་སྟོན་པ་ལྟ་ཞོག སྐུ་ཡི་ཆ་ཤས་ཀྱི་ཕྱོགས་གཅིག་གཡོ་བ་ཙམ་དང་
དབུགས་ཀྱི་རྒྱུ་བའང་སེམས་ཅན་རྣམས་ཀྱི་དོན་དུ་མི་འགྱུར་དེ་ནི་གང་
ཡང་ཡོད་པ་མ་ཡིན་ཏེ། ། བཞི་བརྒྱ་པ་ལས། སངས་རྒྱས་རྣམས་ཀྱི་
གཡོ་བ་ནི། ། རྒྱུ་མེད་འགའ་ཡང་ཡོད་མིན་ཏེ། ། དབུགས་ཀྱང་
སེམས་ཅན་རྣམས་ལ་ཡང་། ། སྨན་སླད་ཁོ་ན་ཡང་དག་འབྱུང་། །
ཞེས་པ་ལྟར་གཞན་དོན་གྱི་འཕྲིན་ལས་ཇི་སྙེད་ཅིག་མཆིས་པ་ལས། མ་
རིག་པའི་ལིང་ཐོག་གིས་ཤེས་རབ་ཀྱི་མིག་ལྡོང་ལ། བདག་ཏུ་ལྟ་བའི་
ཞགས་པ་ དམ་པོས་བཅིངས་ནས་སྐྱེ་རྒ་ན་འཆིའི་ཆུ་བོ་བཞིས་རྒྱུན་
ཕྱོགས་སུ་ཁྱེར་ནས་སྲིད་པའི་སྡུག་བསྔལ་བརྒྱ་ཕྲག་དག་གིས་དུབ་པ།
ཡང་དག་པའི་ཆོས་དང་ཐར་བའི་ལམ་སྟོན་མཁན་གྱི་དགེ་བའི་བཤེས་
གཉེན་གྱི་དམིགས་བུས་མ་ཟིན་པའི་འགྲོ་བ་རྣམས་ཀྱི་སྲིད་པའི་སྡུག་
བསྔལ་བརྒྱ་ཕྲག་དེ་དག་གཞོམ་པའི་ཆེད་དུ་འབད་རྒྱུ་གཙོ་བོ་ནི་རང་རང་
གི་སྐལ་བ་ཇི་ལྟ་བ་བཞིན་དུ་ཆོས་སྟོན་པ་ཉིད་ཡིན་ཏེ། ནཱ་རོའི་རྣམ་སྤྲུལ་
ཀུན་མཁྱེན་པདྨ་དཀར་པོའི་ཞལ་ནས་སྨོན་ལམ་དེ་ཡོངས་སུ་རྫོགས་པར་
གྱུར་པའི་ཕྱིར་སྐལ་བ་ཇི་ལྟ་བཞིན་དུ་འབད་རྒྱུའི་གཙོ་བོ་ནི་ཆོས་སྟོན་པ་
ཉིད་ཡིན་ལ། ཞེས་གསུངས་པའི་ཕྱིར། ཆོས་ཀྱི་འཁོར་ལོ་བསྐོར་བ་དེ་
ཡང་གདུལ་བྱ་རྣམས་ཀྱི་སྤྱོད་པ་དང་མཐུན་པ་བསྐོར་བ་ཡིན་ལ། མི་
མཇེད་འཇིག་རྟེན་གྱི་ཞིང་འདིར་མཚོན་ན་སེམས་ཅན་རྣམས་ཚེ་ཐུང་བ།
ནད་མང་བ། ཉོན་མོངས་པ་རགས་པ་སོགས་སྙིགས་མ་ལྔ་པོ་ལྷག་པར་
བདོ་བའི་སྐབས་སུ་རྒྱལ་བ་རྣམས་ཀྱི་ནང་ནས་མེ་ཏོག་པདྨ་དཀར་པོ་ལྟར་



ལེའུ་དང་པོ། གཞུང་དོན་བཤད་པ།
ཡང་ཡང་བསྔགས་པའི་བདག་ཅག་གི་སྟོན་པ་ཤཱཀྱ་ཐུབ་པ་མཆོག་གིས་
ཆོས་ཀྱི་ཕུང་པོ་བརྒྱད་ཁྲི་བཞི་སྟོང་སོགས་གདུལ་བྱ་རྣམས་ལ་ཆོས་ཀྱི་ཚུལ་
དཔག་ཏུ་མེད་པ་ཞིག་བསྐོར་པ་མཛད་ལ་དེ་དག་ཐམས་ཅད་བསྡུས་ན་
འཁོར་ལོ་རིམ་པ་གསུམ་དུ་འདུ་བ་ཡིན་ཏེ། ཀུན་མཁྱེན་པདྨ་དཀར་པོའི་
ཞལ་ནས། ཆོས་ཀྱི་ཕུང་པོ་བཞི་སྟོང་དེ་དག་ཀྱང་དབང་པོ་རྟུལ་པོ་དང་
འབྲིང་པོ་དང་རྣོན་པོ་གསུམ་དུ་འདུ་ལ། དེས་འདུལ་བར་བྱེད་པའི་ཆོས་
ཐམས་ཅད་འཁོར་ལོ་རིམ་པ་གསུམ་དུ་བསྡུས་ཏེ་གསུམ་ནི་ཆོས་འཁོར་
དང་པོ་དང་བར་པ་དང་ཐ་མའོ། ། ཞེས་པ་ལྟར་རོ། ། དེས་ན་ཀུན་
མཁྱེན་པདྨ་དཀར་པོའི་ཆོས་འཁོར་རིམ་པ་གསུམ་གྱི་དོགས་གཅོད་དང་
མཐུན་པ་ཆོས་ཀྱི་འཁོར་ལོའི་རིམ་པ་ཅུང་ཟད་བཤད་པ་ལ། ཆོས་ཀྱི་
འཁོར་ལོ་སྤྱི་ཡི་རྣམ་གཞག་ལ་མཐའ་དཔྱོད་པ་དང་། ལུང་གི་ཆོས་
འཁོར་བྱེ་བྲག་ཏུ་བཤད་པ། སྐབས་དོན་འཇུག་བསྡུ་བ་དང་གསུམ་ལས།
དང་པོ་ལ། འདོད་པ་ཁ་ཅིག་མི་རིགས་པའི་ཚུལ་བཤད་པ་དང་། རང་
ལུགས་བཞག་པ་དང་གཉིས་ལས། དང་པོ་ལ། ཁ་ཅིག་ན་རེ། བཀའ་
དང་ལམ་ཞུགས་ཀྱི་མངོན་པར་རྟོགས་པ་གང་རུང་གིས་བསྡུས་པའི་རྣམ་
དཀར་གྱི་ཡོན་ཏན། ཆོས་འཁོར་གྱི་ངོ་བོ། བསྡུས་ཚུལ་ཡང་དེ་གཉིས་
གང་རུང་ཡིན་དགོས་ཟེར། འོ་ན། འགྲེལ་བ་དོན་གསལ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། དེ་ཆོས་ཅན།
ཆོས་འཁོར་ཡིན་པར་ཐལ། ལུང་གི་ཆོས་འཁོར་ཡིན་པའི་ཕྱིར། དེར་
ཐལ། བཀའ་དང་བསྟན་བཅོས་གང་རུང་ཡིན་པའི་ཕྱིར། མ་ཁྱབ་ན།
ཁྱབ་དེར་ ཐལ་མདོ་ལས་ཆོས་རྣམས་ ཐམས་ཅད་ བཀའ་ དང་ བསྟན་
བཅོས་གཉིས་སུ་འདུ། ལེགས་པར་གསུངས་དང་དེ་ཡི་དགོངས་འགྲེལ་



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་
པ། ། དེ་ཡི་དབང་གིས་ཤཱཀྱའི་བསྟན་པ་ཡང་། ། འཇིག་རྟེན་ཁམས་
སུ་ཡུན་རིང་གནས་པར་འགྱུར། ། ཞེས་དང་། དཔལ་ནཱ་རོ་ཆེན་པོ་མི་
ཡི་གར་གྱི་རྣམ་པ་རོལ་བ་ཀུན་མཁྱེན་པདྨ་དཀར་པོས་ཀྱང་། ཡང་ན་
བཀའ་དང་དེའི་དགོངས་འགྲེལ་ཏེ། ལེགས་པར་གསུངས་དང་དེ་ཡི་
དགོངས་འགྲེལ་ཏེ། ཞེས་པས་སོ། ། ཞེས་བཀའ་དང་བསྟན་བཅོས་
ཐམས་ཅད་ལུང་གི་ཆོས་འཁོར་དུ་གསལ་བ་བཤད་པའི་ཕྱིར། རྩ་བ་
འདོད་མི་ནུས་ཏེ། ཁྱོད་མངོན་རྟོགས་རྒྱན་གྱིས་འགྲེལ་བ་ཡིན་པའི་ཕྱིར།
གཞན་ཡང་། ལམ་མ་ཞུགས་གང་ཟག་གི་རྒྱུད་ཀྱི་བདག་མེད་རྟོགས་
པའི་བློ་དང༌། དེའི་རྒྱུད་ཀྱི་བསླབ་གསུམ་རེ་རེ་ནས་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། དང་པོ་བཀའ་དང་ལམ་ཞུགས་ཀྱི་
མངོན་རྟོགས་གང་རུང་མ་ཡིན་པར་སླ། གཉིས་པ་མ་གྲུབ་ན། ལམ་མ་
ཞུགས་ཀྱི་གང་ཟག་གི་རྒྱུད་ལ་ཆོས་འཁོར་མེད་པར་ཐལ། བློ་རྩེ་འཐད་
པའི་ཕྱིར། འདོད་མི་ནུས་ཏེ། དེ་དག་གདུལ་བྱ་དེའི་རྒྱུད་ལ་སྐྱེས་པ་ནི་
རྟོགས་པའི་ཆོས་འཁོར་དང་རྟོགས་པའི་བསྟན་པ་རང་རྒྱུད་ལ་འཕོས་
པའི་ཚད་ཡིན་པའི་ཕྱིར་ཏེ། མཛོད་ལས། སྟོན་པའི་དམ་ཆོས་རྣམ་
གཉིས་ཏེ། ། ལུང་དང་རྟོགས་པའི་བདག་ཉིད་དོ། ། དེ་འཛིན་བྱེད་
པ་སྨྲ་བྱེད་དང༌། ། སྒྲུབ་པ་བྱེད་པ་ཁོ་ན་འོ། ། ཞེས་དང་། པདྨ་
དཀར་པོས་ཀྱང་། སོ་སྐྱེ་ནས་སངས་རྒྱས་བར་གྱི་བསླབ་པ་གསུམ་ཀ་
ཆོས་འཁོར་དུ་འཇོག་ལ། ཞེས་གསུངས་པའི་ཕྱིར། ཁ་ གཅིག་ན་རེ།
སྟོན་པས་གསུངས་པའི་དམ་ཆོས་གང་ཞིག་རང་གི་མི་མཐུན་ཕྱོགས་
གཅོད་བྱེད་ཆོས་འཁོར་གྱི་མཚན་ཉིད་ཟེར། ཕྱིར་རོལ་པའི་རྒྱུད་ ཀྱི་
བསམ་གཏན་གྱི་དངོས་གཞི་ཆོས་ཅན། མཚོན་བྱ་དེར་ཐལ། མཚན་
52



ལེའུ་དང་པོ། གཞུང་དོན་བཤད་པ།
ཉིད་དེའི་ཕྱིར། མ་གྲུབ་ན་སྟོན་པས་གསུངས་པའི་དམ་ཆོས་ཡིན་ན།
སྟོན་པའི་གསུངས་ཡིན་དགོས་པར་ཐལ། མ་གྲུབ་པ་དེའི་ཕྱིར། འདོད་
ན། མཐོང་ལམ་ཆོས་ཅན། དེར་ཐལ། དེའི་ཕྱིར། རྟོགས་པའི་ཆོས་
འཁོར་ཡིན་པའི་ཕྱིར། མ་གྲུབ་ན། དེར་ཐལ། འཕགས་ལམ་ཡིན་པའི་
ཕྱིར། ཁྱབ་སྟེ། མཛོད་རང་འགྲེལ་ལས། འཕགས་པའི་ལམ་ཐམས་
ཅད་ཀྱང་གདུལ་བྱའི་རྒྱུད་ལ་འཇུག་པའི་ཕྱིར་ཆོས་ཀྱི་འཁོར་ལོ་ཡིན་ཏེ།
ཞེས་གསུངས་པའི་ཕྱིར། རྩ་བ་འདོད་ན། ལྷག་པའི་བསླབ་པ་ཡིན་པ་
ཐལ་ལོ། ། འདོད་ན་ཕྱི་རོལ་པའི་རྒྱུད་ལ་སངས་རྒྱས་ཀྱི་བསྟན་པ་ཡོད་
པ་ཐལ་ལོ། ། འོན་ཀྱང་མདོ་རྩ་བ་ལས། མུ་སྟེགས་ཅན་ཞུགས་པ་ལ་
ཁྱོད་མུ་སྟེགས་ཅན་མ་ཡིན་ནམ་ཞེས་དྲི་བར་བྱའོ། ། དེ་གང་ཞེ་ན་རབ་
ཏུ་འབྱུང་བ་ཆོས་འདི་པ་ལས་ཡང་དག་པར་བླངས་པ་ལྟ་བ་མུ་སྟེགས་དེ་
དང་ལྡན་པར་འགྱུར་ནས་ཆོས་གོས་འདི་བོར་ཏེ་མུ་སྟེགས་ཀྱི་རྒྱལ་མཚན་
དེས་ཕྱི་པའི་གནས་དེར་སྐྱ་རེངས་ཤར་ན་ཁྲིམས་མེད་པར་གྱུར་པ་དེ་ཉིད་
ཡིན་ནོ། ། དེ་ལྟ་བུའི་གང་ཟག་དེ་ནང་པ་སངས་རྒྱས་པ་ཡིན་པར་
ཐལ། དེ་དཀོན་མཆོག་གསུམ་ལ་སྐྱབས་སུ་སོང་ནས་བར་མར་རབ་བྱུང་
དུ་བསྒྲུབས་པའི་གང་ཟག་ཡིན་པའི་ཕྱིར། མ་གྲུབ་ན། དེར་ཐལ།
མདོ་རྩ་བ་ལས། རབ་ཏུ་བྱུང་བ་འདི་ཡང་དག་པར་བླངས་པ། ཞེས་
གསུངས་པའི་ཕྱིར། འདོད་ན། དེ་ཆོས་ཅན། སངས་རྒྱས་པ་མ་ཡིན་
པར་ཐལ། མུ་སྟེགས་པ་ཡིན་པའི་ཕྱིར། དེར་ཐལ། མུ་སྟེགས་པའི་ལྟ་
བ་རྒྱུད་ལྡན་གྱི་གང་ཟག་ཡིན་པའི་ཕྱིར། མདོ་རྩ་བ་ལས། ལྟ་བ་དེ་དང་
ལྡན་པ། ཞེས་གསུངས་པའི་ཕྱིར། དེའི་དོན་ལ་གཟུ་བོར་གནས་པའི་
སྒོ་ནས་རིགས་པ་སྨྲ་བ་དག་གིས་དཔྱད་པར་བྱའོ། ། ཁ་ཅིག་ན་རེ།
53



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
བཀའ་དང་སྤངས་རྟོགས་གང་རུང་གིས་བསྡུས་པའི་དམ་ཆོས། ཆོས་
འཁོར་གྱི་མཚན་ཉིད་ཟེར། ཁ་ཅིག་གིས་དེ་ལ། འོ་ན། འགོག་བདེན་
ཆོས་ཅན། ཆོས་འཁོར་དུ་ཐལ། མཚན་ཉིད་དེའི་ཕྱིར། སྤངས་པས་
བསྡུས་པའི་དམ་ཆོས་ཡིན་པའི་ཕྱིར། འདོད་ན། རྣམ་དཀར་གྱི་ཡོན་
ཏན་ཡིན་པར་ཐལ་ལོ། ། འདོད་ན། འདུས་མ་བྱས་ཀྱི་དགེ་བ་ཡིན་
པར་ཐལ་ལོ། ། འདོད་ན། རང་བཞིན་གནས་རིགས་དོན་དམ་པའི་
དགེ་བ་དང་འཁོར་བ་དོན་དམ་པའི་མི་དགེ་བ་ཡིན་པས་རིམ་པ་བཞིན་
དགེ་བ་དང་མི་དགེ་བ་ཡིན་པར་ཐལ་ལོ་ཞེས་ཟེར། དེ་ལ་འོ་ན། འགོག་
ལྡན་ཆོས་འཁོར་མ་ཡིན་པར་ཐལ། འདོད་པའི་ཕྱིར། འདོད་མི་ནུས་
ཏེ། རྟོགས་པའི་ཆོས་འཁོར་ལ་ཐོབ་བྱེད་ལམ་ལྡན་དང་ཐོབ་བྱའི་འབྲས་
བུ་འགོག་ལྡན་གཉིས་ཡོད་པའི་ཕྱིར་ཏེ། ཀུན་བཏུས་ལས། རྟོགས་པའི་
བསྟན་པ་ཡང་རྒྱུ་དང་འབྲས་བུའི་དབྱེ་བས་འགོག་པ་དང་ལམ་གྱི་བདེན་
པ་དག་གོ ། ཞེས་གསུངས་པ་དང་། ཀུན་མཁྱེན་པདྨ་དཀར་པོས་ཀྱང་།
གཉིས་པ་ནི་གང་ཞིག་འདོད་ཆགས་དང་བྲལ་བའི་ཆོས་འགོག་བདེན་
དང་། གང་གི་འདོད་ཆགས་དང་བྲལ་བ་བྱེད་པའི་ཆོས་ལམ་བདེན་ཏེ།
གང་ཞིག་གང་གིས་ཆགས་བྲལ་བ། ། བདེན་གཉིས་མཚན་ཉིད་ཅན་
དེ་ཆོས། ། ཆགས་བྲལ་ཉིད་ནི་འགོགས་པ་དང་། ། ལམ་གྱི་ལྡན་པ་
དག་གིས་བསྡུས། ། ཞེས་ སོ། ། ཡང་ ཁ་ གཅིག་ན་རེ། འགོག་
བདེན་ཆོས་ཅན། འཁོར་ལོ་སྒྱུར་པའི་རྒྱལ་པོའི་འཁོར་ལོ་རིན་པོ་ཆེ་དང་
བྱེད་ལས་ཆོས་མཚུངས་པར་ཐལ། ཆོས་འཁོར་ཡིན་པའི་ཕྱིར། འདོད་
ན། དེ་རང་གི་མི་མཐུན་ཕྱོགས་འཇོམས་བྱེད་དུ་ཐལ་ལོ། ། ཞེས་ཟེར།
འོ་ན། ཁྱེད་རང་ལྟར་ན། ཆོས་འཁོར་ཡིན་ན། འཁོར་ལོ་སྒྱུར་པའི་



ལེའུ་དང་པོ། གཞུང་དོན་བཤད་པ།
རྒྱལ་པོའི་འཁོར་ལོ་རིན་པོ་ཆེ་དང་བྱེད་ལས་ཆོས་མཐུན་པས་ཁྱབ་པ་
དང་། ཆོས་འཁོར་ཡོད་ན། འཁོར་ལོ་སྒྱུར་པའི་རྒྱལ་པོའི་འཁོར་ལོ་རིན་
པོ་ཚེ་དང་བྱེད་ལས་ཆོས་མཐུན་དེ་ཡོད་པས་ཁྱབ་པར་ཐལ། བློ་རྩེ་
འཐད་པའི་ཕྱིར། འདོད་ན་འཁོར་སྒྱུར་མེད་པའི་ས་ཕྱོགས་ཆོས་ཅན།
དེར་ཐལ། དེའི་ཕྱིར། འདོད་ན། དེ་ཆོས་ཅན། འཁོར་སྒྱུར་གྱི་འཁོར་
ལོ་ཡོད་པར་ཐལ། འདོདཔའི་ཕྱིར། འདོད་མི་ནུས་ཏེ། ཆོས་ཅན་དེའི་
ཕྱིར། འོན་ཀྱང་། གསེར་མེད་པའི་ ས་ཕྱོགས་ན། གསེར་ལྟ་བུའི་
སེམས་སྐྱེད་མེད་པ་ཐལ། གསེར་མེད་པའི་ཕྱིར་སོགས་དཔྱད་བྱ་མང་།
ཁ་གཅིག་ན་རེ། ཤཱ་རིའི་བུ་ཆོས་ཅན། ལུང་གི་ཆོས་འཁོར་སྐོརབ་པོ་
ཡིན་པར་ཐལ། ཁྱོད་ཀྱི་ངག་ཏུ་གྱུར་པའི་ལུང་གི་ཆོས་འཁོར་ཡོད་པའི་
ཕྱིར་ན། མ་ཁྱབ་སྟེ། ཁྱོད་ཆོས་འཁོར་སྐོར་བ་པོ་ཡིན་ན་རྣམ་མཁྱེན་
ཐོབ་པའི་གང་ཟག་དང་མི་མཐུན་ཕྱོགས་ཐམས་ཅད་ལས་རྒྱལ་བས་ཁྱབ་
པའི་ཕྱིར་ཏེ་ངག་དབང་ནོར་བུས་ཀྱང་། ཆོས་འཁོར་བསྐོར་བ་པོ་སྤྱི་
སངས་རྒྱས་དང་། དེའི་ནང་ནས་སྤྲུལ་པའི་སྐུ་ཁོ་ན་ཞེས་བྱའོ་ཞེས་
གསུངས་པའི་ ཕྱིར། ༈ གཉིས་པ་རང་ལུགས་གཞག་པ་ལ། ཆོས་
འཁོར་གྱི་མཚན་ཉིད། ཆོས་འཁོར་གྱི་དབྱེ་བ། རྟོགས་པའི་ཆོས་འཁོར་
གྱི་བཞེད་ཚུལ་བཀོད་པ་དང་། ལུང་གི་ཆོས་འཁོར་སྐྱེ་མཆེད་གང་ཡིན་
བཤད་པ་དང་། ཆོས་ཕུང་གི་ཚད་བཤད་པ་དང་། ཆོས་འཁོར་གྱི་སྒྲ་
བཤད་པ་དང་དྲུག་ལས། དང་པོ་ནི། ལུང་རྟོགས་གང་རུང་གིས་བསྡུས་
པའི་དམ་ཆོས། གཉིས་པ་ནི། ལུང་རྟོགས་གིཆོས་འཁོར་གཉིས་སུ་
ཡོད། གསུམ་པ་ནི། བྱེ་བྲག་སྨྲ་བ་ཁ་ཅིག རྟོགས་པའི་ཆོས་འཁོར་ནི་
མཐོང་ལམ་ཁོ་ན་ལ་འདོད་ལ། མཐོང་འམ་ཆོས་འཁོར་འཇོག་པའི་རྒྱུ་
ཤུ



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
མཚན་ནི། འཁོར་ལོས་བསྒྱུར་པའི་རྒྱལ་པོའི་འཁོར་ལོ་རིན་པོ་ཆེ་དང་།
ཆོས་བདུན་ཀྱི་སྒོ་ནས་མཚུངས་པའི་རྒྱུ་མཚན་ཀྱི་ཡིན་ལ། ཆོས་བདུན་
ནི། འཁོར་ལོ་དེ། མྱུར་བའགྲོ་བ་དང༌། འདོར་བ་དང་། ཕར་བ་དང་།
འབབ་པའོ། ། མཛོད་ལས། ཆོས་ཀྱིའཁོར་ལོ་མཐོང་བའི་ལམ། མྱུར་
བ་འགྲོ་སོགས། ཞེས་པ་ལྟར་རོ། ། བཙུན་པ་དབྱངས་སྒྲོག་ལྟར་ན།
མཐོང་ལམ་གྱི་ངོ་བོར་གྱུར་པའི་འཕགས་ལམ་ཡན་ལག་བརྒྱུད་པོརྣམས་
འཁོར་ལོའི་རྩིབས་དང༌། མུ་ཁྱུད་དང༌། ལྟེ་ བ་ དང་། ཆོས་མཐུན་
མཚུངསཔས་དེའི་སྒོ་ནས་འཕགས་ལམ་ཡན་ལག་བརྒྱད་ཆོས་ཀྱི་འཁོར་
ལོར་འཇོག་པ་ཡིན་ཏེ། ལྟ་བ། རྟོགས་པ། རྩོལ་བ་གསུམ་ནི་རང་གི་མི་
མཐུན་ཕྱོགས་ གཅོད་ པའི་ ཕྱིར། རྩིབས་དང་ཆོས་མཚུངས་པ་དང༌།
ངག ལས་མཐའ། འཚོ་བ་གསུམ་ནི། བསླབ་པ་གཞན་གཉིས་ཀྱི་
བརྟེན་བྱེད་པའི་ཕྱིར། ལྟེ་བ་དང་ཆོས་མཚུངས་པ་དང་། དྲན་པ་དང་།
ཏིང་ངེ་འཛིན་གཉིས་ནི་སེམས་དམིགས་པ་ལ་སྡུད་པའི་ཕྱིར་མུ་ཁྱུད་དང་
ཆོས་མཚུངས་པ་འདོད་དེ། མཛོད་ལས། རྩིབས་ སོགས་ ཕྱིར་ཞེས་
གསུངས་པའི་ཕྱིར། རང་ལུགས་ཀྱི་འདོད་ཚུལ་ནི་ལམ་ལྔ་གསུམ་བཅོ་ལྔ་
པོ་ཐམས་ཅད་དང་ལུང་རྟོགས་གི་བསྡུས་པའི་དམ་ཆོས་ཐམས་ཅད་སྔ་
བཤད་པ་བཞིན་དུ་ཆོས་འཁོར་དུ་འདོད་པ་ཡིན་ཏེ། ཚིག་གསལ་ལས།
ཆོས་ཀྱི་འཁོར་ལོ་ཁ་གཅིག་ནི་ཚོགས་ཀྱི་ལམ་ཡིན་ནོ། ། ཁ་ཅིག་ནི་སྦྱོར་
བའི་ལམ་ཡིན་ནོ། ། ཁ་ཅིག་ནི་མཐོང་བའི་ལམ་ཡིན་ནོ། ། ཁ་ཅིག་
ནི་སྒོམ་པའི་ལམ་ཡིན་ནོ། ། ཁ་ཅིག་ནི་མི་སློབ་པའི་ལམ་ཡིན་ནོ། །
ཞེས་དང་། གསེར་ཕྲེང་ལས། ལུགས་དེ་དག་དོར་ལ། འདིར་ནི་ལུང་
དང་རྟོགས་པའི་དམ་ཆོས་ཐམས་ཅད་ཆོས་འཁོར་དུ་འདོད་པར་བྱའོ། །
56



ལེའུ་དང་པོ། གཞུང་དོན་བཤད་པ།
ཞེས་གསུངས་པའི་ཕྱིར། བཞི་པ་ནི། བྱེ་བྲག་སྨྲ་བས་སྒྲ་སྤྱིའི་ཕྲེང་བ་ལ་
འདོད་ཅིང་ཕུང་པོ་ལྔ་ལས་འདུ་བྱེད་ཀྱི་ཕུང་པོ་ཡིན་ཟེར་ཏེ། གསེར་ཕྲེང་
ལས། དེས་ན་སྒྲ་སྤྱིའི་ཕྲེང་བ་ལ་འདོད་ན་བསྟན་བཅོས་དངོས་མེད་དུ་
འགྱུར་བས་སྐྱེས་བུས་མ་བྱས་པར་འགྱུར་བས་རིག་བྱེད་པའི་སྨྲ་བ་ཁས་
ལེན་དགོས་སོ། ། ཞེས་བྱེ་སྨྲས་བཀའ་བསྟན་བཅོས་དངོས་མེད་དུ་མི་
འདོད་ཀྱང དོན་ལ་སྒྲ་སྤྱི་འདོད་པས་མུ་སྟེགས་རིག་བྱེད་པའི་འདོད་པ་
དང་ཁྱད་པར་མེད་དོ། ། ཞེས་ཐེག་པ་གོང་མས་དགག་པ་བརྗོད་པའི་
ཕྱིར། ཀུན་མཁྱེན་པདྨ་དཀར་པོས་ཀྱང་། འགའ་ཞིག་མིང་སྟེ་འདུ་བྱེད་
དུ་འདོད་ལ་ཞེས་གསུངས་པའི་ཕྱིར། རྒྱན་སྣང་ལས། དེ་བས་འདུལ་
བྱའི་ཤེས་པ་སྒྲར་སྣང་བའི་རང་བཞིན་ཡིན་པས་བསྟན་པ་ཉན་པ་པོ་དང་
འབྲེལ་བ་ཡིན་ཏེ། ཞེས་སོགས་ཀྱི་ལུང་ལ་བརྟེན་ནས་འདུལ་བྱའི་རྒྱུད་ཀྱི་
ཤེས་པ་ཡིན་ཟེར། ཀུན་མཁྱེན་གྱིས་འགའ་ཞིག་རྣམ་པ་རིག་པ་ཙམ་དུ་
སྨྲའོ་ཞེས་གསུངས་པའི་ཕྱིར། རང་ལུགས་ལ། བཀའ་བསྟན་བཅོས་
ཐམས་ཅད་ནི་རྗོད་བྱེད་ཀྱི་སྒྲ་རང་མཚན་པ་ཞིག་དུ་འདོད་དེ། འགྲེལ་
ཆེན་ལས་དེ་ཐོབ་པ་དང་རྗེས་སུ་མཐུན་པ་ཉིད་ཀྱིས་ན་ཚིག་དང་ངག་གི་
ཚོགས་ཀྱི་གཞུང་དང་། ཞེས་གསུངས་པའི་ཕྱིར། ལྔ་པ་ནི་བྱེ བྲག་སྨྲ་
བ་ཁ་ཅིག ཤཱ་རིའི་བུས་མཛད་པའི་ཆོས་ཀྱི་ཕུང་པོ་ཞེས་པའི་བསྟན་
བཅོས་དེ་ཆོས་ཕུང་ཅིག་གི་ཚད་ཡིན་ཞེས་པ་དང་ཕུང་ཁམས་སྐྱེ་མཆེད་
ལས་བརྩམས་པའི་གཏམ་རྒྱུད་ཆ་ཚང་བ་རེ་སྟོན་པའི་གསུང་རབ་ལ་ཆོས་
ཕུང་རེ་རེའི་ཚད་དུ་འཇོག་ཏེ། མཛོད་ལས། ཁ་གཅིག་བསྟན་བཅོས་
ཚད་ཅེས་ཟེར། ༑ ཕུང་པོ་ལ་སོགས་གཏམ་རེ་ཡིན། ། ཞེས་གསུངས་
བའི་ཕྱིར། སློབ་དཔོན་དབྱིག་གཉེན་གྱི་རང་ལུགས་ལ། ། ཉོན་མོངས་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
པ་རེའི་གཉེན་པོ་ཆ་ཚང་བ་རེ་སྟོན་པའི་གསུང་རབ་ལ་ཆོས་ཕུང་རེ་རེའི་
ཚད་དུ་འཇོག་སྟེ། མཛོད་ལས་སྤྱོད་པ་རྣམས་ཀྱི་གཉེན་པོར་ནི། ཆོས་
ཀྱི་ཕུང་པོ་མཐུན་པར་གསུངས། ཞེས་དང་། འགྲེལ་པ་དོན་གསལ་
ལས། སྤྱོད་པའི་གཉེན་པོར་ཆོས་ཀྱི་ཕུངཔོ་མ་ལུས་པ་རྣམ་པ་ཐམས་
ཅད་དུ་སྐོར་བར་མཛད་པ་ཞེས་དང་། ཀུན་མཁྱེན་པདྨ་དཀར་པོས།
ཞེས་འབྱུང་མོད་ཀྱང་། དོན་དུ་སྤྱོད་པའི་གཉེན་པོ་རེ་རྫོགས་པར་སྟོན་
པ་ཞིག་ལ་བྱའོ། ། ཞེས་ཀྱང་འབྱུང་བའི་ཕྱིར། ། དྲུག་པ་ནི། འཇུག་
བྱའི་ཆོས་ཀྱང་ཡིན་ལ་འཁོར་ལོ་རིན་པོ་ཆེ་དང་ཆོས་མཐུན་པས་ན་ཆོས་
འཁོར་ཞེས་བྱའོ། །
༈ རྩ་བའི་གཉིས་པ། ལུང་གི་ཆོས་འཁོར་བྱེ་བྲག་ཏུ་བཤད་པ་
ལ། ། །
འཁོར་ལོ་གསུམ་པོ་དེ་དག་སྡེ་སྣོད་གསུམ་དང་ཐེག་པ་ཆེ་ཆུང་གི་
སྡེ་སྣོད་གཉིས་སུ་འདུ་ཚུལ་བཤད་པ་དང་། རྒྱ་ཆེན་སྤྱོད་པའི་ཤིང་རྟ་
ཆེན་པོ་པ་དག་གིས་མདོ་ལུགས་ཁོ་ནའི་དབང་དུ་བྱས་ནས་འཁོར་ལོ་
གསུམ་གྱི་བཞེད་ཚུལ་ཅུང་ཟད་དཔྱད་པ་དང་། ཟབ་མོ་ལྟའི་ཤིང་རྟ་ཆེན་
པོ་དག་གིས་མདོ་ལུགས་ཁོ་ནའི་དབང་དུ་བྱས་ནས་འཁོར་ལོ་གསུམ་གྱི་
བཞེད་ཚུལ་ལ་དཔྱད་པ་དང་། ཉམས་ལེན་བྱིན་བརླབས་བརྒྱུད་པའི་
ཤིང་རྟ་ཆེན་པོ་རྣམས་ཀྱི་བཞེད་ཚུལ་བཀོད་པ་དང་བཞི་ལས། དང་པོ་
ནི། གསུང་རབ་དག་ཡན་ལག་བཅུ་གཉིས་དང་། འདུལ་བ་མདོ་སྡེ་
མངོན་པ་སྟེ་སྡེ་སྣོད་གསུམ་དང་། ཐེག་པ་ཆེ་ཆུང་གི་སྡེ་སྣོད་གཉིས་སུ་
འདུ་བ་ཡིན་ཏེ། མདོ་སྡེ་རྒྱན་ལས། སྡེ་སྣོད་དག་ནི་གསུམ་ལམ་གཉིས་
ཀྱང་རུང་། བསྡུས་པའི་ཕྱིར་ན་རྒྱུ་ནི་དགུ་འདོད་དོ། ། ཞེས་པས་
58



ལེའུ་དང་པོ། གཞུང་དོན་བཤད་པ།
བསྟན་ཏེ། སྤངས་བྱ་ལ་ལྟོས་ནས་གསུམ་དུ་གཞུག་པ་དང་། བསླབ་བྱ་
ལ་ལྟོས་ནས་གསུམ་དུ་གཞག་པ་དང་། ཤེས་བྱ་ལ་ལྟོས་ནས་གསུམ་
དུགཞག་པ་ལས་དང་པོ་ནི་གཙོ་བོར་ཐེ་ཚོམ་གྱི་གཉེན་པོ་ལ་མདོ་སྡེ་དང་།
གཙོ་བོར་མཐའ་གཉིས་ལ་སྦྱོར་བའི་གཉེན་པོ་ལ་འདུལ་བ་དང་། གཙོ་
བོར་རང་ལྟ་མཆོག་འཛིན་གྱི་གཉེན་པོ་ལ་ཆོས་མངོན་པར་གསུངས་ལ།
གཉིས་པ་ནི། བསླབ་པ་ཚུལ་ཁྲིམས་ཀྱི་བསླབ་པ་བརྗོད་བྱའི་གཙོ་བོར་
བྱས་པ། འདུལ་བའི་སྡེ་སྣོད་དང་། བསླབ་པ་ཏིང་ངེ་འཛིན་གྱི་བསླབ་
པ་བརྗོད་བྱའི་གཙོ་བོར་བྱས་པ་ལ། མདོ་སྡེའི་སྡེ་སྣོད་དང་། བསླབ་པ་
ཤེས་རབ་ཀྱི་བསླབ་པ་བརྗོད་བྱའི་གཙོ་བོར་བྱས་པ་ལ། ཆོས་མངོན་པའི་
སྡེ་སྣོད་གསུམ་དུ་བཤད་པ་ཡིན་ལ། གསུམ་པ་ནི། ཆོས་དང་དོན་སྒྲུབ་
པ་ལ་འདུལ་བ་དང་། ཆོས་དང་དོན་བཤད་པ་ལ་མདོ་སྡེ་དང་། ཆོས་
དང་དོན་འབྲེལ་པ་ལ་མངོན་པ་སྟེ་གསུམ་དུ་གསུངས་ལ་གཉིས་པ་ནི།
དང་པོར་བདེན་བཞི་ཆོས་འཁོར་བཤད་པ་དང་། གཉིས་པ་ལ་མཚན་
ཉིད་མེད་པའི་ཆོས་འཁོར་བཤད་པ། གསུམ་པ་ལེགས་པར་རྣམ་པར་ཕྱེ་
བའི་ཆོས་འཁོར་བཤད་པ་དང་གསུམ་ལས། དང་པོ་ལ་གྲུབ་དོན་གྱི་མདོ་
བཀོད་པ་དང་མདོ་དེའི་དོན་ཅུང་ཟད་བཤད་པ། མཐའ་དཔྱད་པ་དང་
གསུམ་ལས། དང་པོ་ནི་། དོན་ཟབ་དགོངས་པ་ངེས་འགྲེལ་ལས་བཅོམ་
ལྡན་འདས་ཀྱིས་དང་པོར་ཡུལ་ཝཱ་རཱ་ཎ་སཱིར་དྲང་སྲོང་སྨྲ་བ་རི་དྭགས་ཀྱི་
ནགས་སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་
འཕགས་པའི་བདེན་པ་བཞིའི་རྣམ་པ་བསྟན་པས། ཆོས་ཀྱི་འཁོར་ལོ་ངོ་
མཚར་རྨད་དུ་བྱུང་བ་སྔོན་ལྷར་གྱུར་པའམ་མིར་གྱུར་པ་སུས་ཀྱང་མཐུན་
པར་འཇིག་རྟེན་ན་མ་བསྐོར་བ་གཅིག་རབ་ཏུ་བསྐོར་ཏེ། བཅོམ་ལྡན་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
འདས་ཀྱིས་ཆོས་ཀྱི་འཁོར་ལོ་རབ་ཏུ་བསྐོར་བ་དེ་ཡང་བླ་ན་མཆིས་པ་
སྐྱབས་མཆིས་པ་དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་
སོ་ཞེས་གསུངས། གཉིས་པ་ནི། དུས་དང་པོ་ལྔ་སྡེ་ལ་གསུངས་པའི་
བདེན་བཞི་ཆོས་འཁོར་ཆོས་ཅན། ཁྱོད་གསུངས་པ་པོ་ཡོད་དེ། སྟོན་པ་
ཤཱཀྱ་ཐུབ་པ་དེ་ཡིན་པའི་ཕྱིར། དེ་ཆོས་ཅན། ཁྱོད་གསུངས་པའི་གནས་
ཡོད་དེ། ཡུལ་ཝཱ་རཱ་ཎ་སཱིར་དྲང་སྲོང་ལྷུང་བ་རི་དྭགས་རྒྱུ་བའི་ཚལ་དེ་
ཡིན་པའི་ཕྱིར། དེ་ཆོས་ཅན། ཁྱོད་ཀྱི་ཆེད་དུ་བྱ་བའི་གདུལ་བྱ་ཡོད་དེ།
ཉན་ཐོས་ཀྱི་རིགས་ཅན་བྱེ་བྲག་སྨྲ་བ་དང་། མདོ་སྡེ་པ་དང་། མངོན་
མཐོའི་ཐེག་པའི་སྣོད་དུ་གྱུར་པའི་གང་ཟག་སོགས་དེ་ཡིན་པའི་ཕྱིར། དེ་
ཆོས་ཅན། ཁྱོད་ཀྱི་བརྗོད་བྱ་ཡོད་དེ། འཕགས་པའི་བདེན་པ་བཞི་དེ་
དེ་ཡིན་པའི་ཕྱིར། དེ་ཆོས་ཅན། ཁྱོད་བསྐོར་ཚུལ་ཡོད་དེ། བདེན་བཞི་
ལན་གསུམ་རྣམ་གྲངས་བཅུ་གཉིས་སུ་བཟླས་པ་དེ་ཡིན་ཕྱིར། དེ་ཆོས་
ཅན། ཁྱོད་ལ་བླ་ན་མཆིས་པ་ཞེས་འཇོག་པའི་རྒྱུ་མཚན་ཡོད་དེ། ཁྱོད་
ཀྱི་གང་ན་ངེས་དོན་གྱི་མདོ་གཞན་ཡོད་ པའི་ ཕྱིར། ཁྱོད་ལ་སྐབས་
མཆིས་པ་ཞེས་བརྗོད་བའི་རྒྱུ་མཚན་ཡོད་དེ། ཁྱོད་ཀྱི་སྒྲ་ཇི་ལྟ་བ་ལ་རྒོལ་
བ གཞན་གྱི་ཀླན་ཀའི་སྐབས་ཡོད་པའི་ཕྱིར། ཁྱོད་ལ་དྲང་པའི་དོན་
ཞེས་འཇོག་པའི་རྒྱུ་མཚན་ཡོད་དེ། ཁྱོད་ཀྱི་སྒྲས་ཟིན་གྱི་དོན་དེ་གཞན་
དུ་དྲང་དགོས་པའི་རྒྱུ་མཚན་གྱི་བརྗོད་པའི་ཕྱིར། ཁྱོད་ལ་རྩོད་པའི་
གཞིའི་གནས་སུ་གྱུར་པ་ལགས་སོ་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་ཀྱིས་མཚན་ཉིད་གསུམ་ལ་བདེན་པར་ཡོད་མེད་ཀྱི་ཁྱད་པར་ཚིག་
ཟིན་ལ་མ་ཕྱེ་བས་དོན་ལ་མི་མཐུན་པའི་རྩོད་པ་འབྱུང་བའི་རྒྱུ་མཚན་
གྱིས་དེ་ལྟར་བརྗོད་པའི་ཕྱིར།



ལེའུ་དང་པོ། གཞུང་དོན་བཤད་པ།
གསུམ་པ་བཤད་པ་ལ་ཁ་ཅིག་ཆོས་འཁོར་གསུམ་རིམ་ཅན་ཁོ་
ནར་གསུངས་པར་འདོད་པ་སྟེ། སྟོན་པ་མཆོག་སངས་རྒྱུས་ཚུལ་སྟོན་
ནས་ལོ་བདུན་སོང་བ་ཡན་ཆད་དུ་གསུངས་པའི་མདོ་ཡིན་ན། དགོངས་
འགྲེལ་གྱི འཁོར་ལོ་དང་པོ་ཡིན་པས་ཁྱབ་ཟེར། དེ་ལ། ཟབ་ཞི་སྤྲོས་
བྲལ་འོད་གསལ་འདུས་མ་བྱས། ། བདུད་རྩི་ལྟ་བུའི་ཆོས་ཞིག་ཁོ་བོས་
རྙེད། ། སུ་ལ་བསྟན་ཀྱང་གོ་བ་མི་འགྱུར་བས། ། མི་སྨྲ་ནགས་ཀྱི་
ནང་དུ་གནས་པ་བྱ། ། ཞེས་པའི་མདོ་ཆོས་ཅན། དེ་ནས་བཤད་པའི་
འཁོར་ལོ་དང་པོ་ཡིན་པར་ཐལ། སངས་རྒྱས་ཚུལ་སྟོན་ནས་ལོ་བདུན་
ཡན་ཆད་དུ་གསུངས་པའི་མདོ་ཡིན་པའི་ཕྱིར། དེར་ཐལ། སྟོན་པ་
མཆོག་སངས་རྒྱས་ཚུལ་སྟོན་ནས་ཞག་བདུན་ཕྲག་བདུན་སོང་བའི་དུས་
སུ་ གསུངས་པའི་མདོ་ ཡིན་ པའི་ ཕྱིར། ཀུནམཁྱེན་པདྨ་དཀར་པོས།
མངོན་པར་རྫོགས་པར་སངས་རྒྱས་ནས་ཞག་བདུན་ཕྲག་བདུན་སོང་བ་
ན། ཟབ་ཞིང་སྤྲོས་བྲལ་འོད་གསལ་འདུས་མ་བྱས་སོགས་ཞེས་གསུངས་
ལ་ཞེས་གསུངས་པའི་ཕྱིར། རྩ་བ་འདོད་མི་ནུས་ཏེ། ཁྱད་ཆོས་ལྔ་ལྡན་
གྱི་སྟོང་ཉིད་དངོས་བསྟན་གཙོ་བོར་བྱས་ནས་བསྟན་པའི་ཐེག་ཆེན་ཐུན་
མོང་མ་ཡིན་པའི་མདོ་ཡིན་པའི་ཕྱིར། དེ་ལ་ཁ་གཅིག་ན་རེ། དེ་ཆོས་
ཅན། ཐེག་ཆེན་ཐུན་མོང་མ་ཡིན་པའི་མདོ་མ་ཡིན་པར་ཐལ། དེ་སྟོན་
པའི་ཆོས་སྟོན་པ་མ་ཡིན་པའི་ཕྱིར། དེར་ཐལ། ཆོས་འཁོར་དོགས་
གཅོད་ལས། བོད་རྣམས་ཀྱིས་དེ་ཆོས་སྟོན་པའི་བྱེ་བྲག་ཏུ་འདྲེན་ཀྱང་
མི་འཐད་ལ། ཞེས་གསུངས་པའི་ཕྱིར་ན་མ་ཁྱབ་ཏེ། གསོལ་བ་འདེབས་
པ་པོས་གསོལ་བ་མ་བཏབ་ན་ཆོས་འཁོར་མི་བསྐོར་པ་དམ་བཅའ་བའི་
ཚིག་ཡིན་གྱི་གཞུང་དེ་ཆོས་འཁོར་མ་ཡིན་པ་ལུང་དེའི་དོན་མ་ཡིན་པའི་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
ཕྱིར་ཏེ། ཆོས་འཁོར་དོགས་གཅོད་ལས། འདི་ནི་ཆོས་བསྟན་པ་ལ་
ཐུགས་སྤྲོ་བ་ལྷོད་ནས་ཚངས་པས་གསོལ་བ་མ་བཏིབ་ན་མི་བསྐོར་བར་
དམ་བཅའ་བའི་ཚིག་ཡིན་ནོ། ། ཞེས་གསུངས་པའི་ཕྱིར། གཞན་
ཡང་། སྟོན་པས་དུས་དང་པོར་ལྔ་སྡེ་ལ་ཤམ་ཐབས་ཟླུམ་པོར་བགོ་བ་ལ་
བསླབ་པ་བྱའོ། ། ཆོས་གོས་ཟླུམ་པོ་བགོ་བ་ལ་བསླབ་པར་བྱའོ། །
ཞེས་པའི་མདོ་ཆོས་ཅན། དགོངས་འགྲེལ་ནས་བཤད་པའི་འཁོར་ལོ་
དང་པོ་ཡིན་པར་ཐལ། དུས་དང་པོར་ལྔསྡེ་ལ་སྟོན་པས་གསུངས་པའི་
མདོ་ཡིན་པའི་ཕྱིར། ཕྱི་མ་སླ། དང་པོ་འདོད་ན། དེ་ཆོས་ཅན། དྲང་
དོན་གྱི་མདོ་ཡིན་པར་ཐལ། དགོངས་འགྲེལ་ནས་བཤད་པའི་འཁོར་ལོ་
དང་པོ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དོན་ཟབ་
དགོངས་པ་ངེས་འགྲེལ་རང་ལས། དྲང་བའི་དོན་རྩོད་ པའི་ གཞིའི་
གནས་སུ་གྱུར་པ་ལགས་སོ་ཞེས་དང་། ཀུན་མཁྱེན་པདྨ་དཀར་པོས་
ཀྱང༌། དེ་ལ་དང་པོ་དྲང་དོན་ཞེས་བཤད་པའི་ཕྱིར། གང་དུ་བདེན་
བཞི་ལན་གསུམ་རྣམ་གྲངས་བཅུ་གཉིས་སུ་བསྐོར་བ་ཡིན་ཞེས་བཤད་ནི་
དེའི་ཚུལ་ཇི་ལྟ་བུ་ཡིན་ཞེ་ན། ༡ བདེན་པས་ཡུལ་སྟོན་པ་དང༌། ༢
ཤེས་བྱ་ལམ་སྟོན། ༣ ཤེས་པས་འབྲས་བུ་འཆད་པ་བཞེད་པ་སྟེ་དང་པོ་
ནི། འདི་ནི་སྡུག་བསྔལ་འཕགས་པའི་བདེན་པ་པའོ། ། འདི་ནི་ཀུན་
འབྱུང་འཕགས་པའི་བདེན་པའོ། ། འདི་ནི་འགོག་པ་འཕགས་པའི་
བདེན་པའོ། ། ཞེས་པས་སོ། ། གཉིས་པ་ནི། སྡུག་བསྔལ་ཡོངས་སུ་
ཤེས་པར་བྱ། ཀུན་འབྱུང་སྤང་བ་བྱ། འགོག་པ་མངོན་དུ་བྱ། ལམ་
བསྒོམ་པར་བྱ་ཞེས་པས་སོ། ། གསུམ་པ་ནི། སྡུག་བསྔལ་ཡོངས་སུ་
ཤེས་པ་བྱས། ཀུན་འབྱུང་སྤངས་བ་བྱས། ལམ་བསྒོམ་ཞེས་བྱ་བ་
62



ལེའུ་དང་པོ། གཞུང་དོན་བཤད་པ་།
རྣམས་སོ། ། གཉིས་པ་ལ། གྲུབ་དོན་གྱི་མདོ་བཀོད་པ་དང་། དེའི་
དོན་བཤད་མཐའ་དཔྱད་པ་དང་གསུམ་ལས། དང་པོ་ནི། བཅོམ་ལྡན་
འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ལས་བརྩམས་སྐྱེ་བ་མ་
མཆིས་པ་དང་། འགག་པ་མ་མཆིས་པ་དང༌། གཟོད་མ་ནས་ཞི་བ་
དང་། རང་བཞིན་གྱིས་ཡོངས་སུ་མྱ་ངན་འདས་པ་ཉིད་ལས་བརྩམས་
ནས་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་
སྨོས་པའི་རྣམས་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོརལོ་
གཉིས་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་
དེ་ཡང་བླ་ན་མཆིས་པ། སྐབས་མཆིས་པ། དྲང་པའི་དོན། རྩོད་པའི་
གཞིའི་གནས་སུ་གྱུར་པ་ལགས་སོ། ། གཉིས་པ་ནི། དེ་ནས་བཤད་
པའི་འཁོར་ལོ་ བར་པ་ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཀུན་
བཏགས་རང་གི་མཚན་ཉིད་ཀྱིས་མ་གྲུབ་པ་དང༌། གཞན་དབང་རང་
གི་མཚན་ཉིད་ཀྱིས་གྲུབ་པ་དེ་དེ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་
ཁྱེད་དུ་བྱ་བའི་གདུལ་བྱ་ཡོད་དེ། ཐེག་ཆེན་རིགས་ཅན་དབང་རྣོན་དེ་
དེ་ཡིན་པའི་ཡིན་པའི་ཕྱིར། དེ་ཆོས་ཅན། ཁྱོད་ལ་སྟོང་ཉིད་སྨོས་པའི་
རྣམ་པས་ཞེས་བརྗོད་པའི་རྒྱུ་མཚན་ཡོད་དེ། མཚན་ཉིད་གསུམ་ལ་
བདེན་པ་ཡོད་མེད་ཀྱི་ཁྱད་པ་ཚིག་ཟིན་ལ་དངོས་སུ་མ་སྨོས་ཡང་ཤུགས་
ལ་བརྗོད་པའི་རྒྱུ་མཚན་གྱིས་དེ་ལྟར་བརྗོད་པར་ཡིན་ཕྱིར། གསུམ་པ་
ནི། འོ་ན། ཤེར་ཕྱིན་ཆོས་ཅན། དགོངས་འགྲེལ་ནས་བཤད་པའི་
འཁོར་ལོ་གཉིས་པའི་མཚན་གཞི་རྗེ་བཙུན་བྱམས་པའི་ཞལ་ལུང་ལས་
འཆད་པ་མི་འཐད་པར་ཐལ། གྲུབ་དོན་གྱི་མདོ་གཉིས་པའི་སྐབས་སུ་བླ་
ན་མཆིས་པ། སྐབས་མཆིས་པ་ཞེས་འཆད་པ་གང་ཞིག་དེའི་གང་ན་
63



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
ངེས་གྱི་མདོ་གཞན་མེད་པའི་ཕྱིར། དེར་ཐལ། ཆོས་འཁོར་རིམ་པ་
གསུམ་གྱི་དོགས་གཅོད་ལས། སེམས་ཙམ་འཆད་པའི་ཤིང་རྟ་ཆེན་པོ་
དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཆེས་ཟབ་པའི་མདོ་སྡེ་ཁས་
མི་ལེན་ལ་ཞེས་གསུངས་པའི་ཕྱིར་ན། མ་ཁྱབ་ཏེ། སེམས་ཙམ་པའི་
ལུགས་ལ་དེ་དགོངས་པ་ཅན་གྱི་མདོ་ཡིན་ཀྱང་། སེམས་ཙམ་པའི་
འདོད་པ་སྟོན པར་ཡིན་པའི་ཕྱིར་ཏེ། ཆོས་འཁོར་དོགས་གཅོད་ལས།
དེ་དག་དེ་ཉིད་སེམས་ཙམ་སྟོན་པར་འཆད་པས། འགྲོ་དོན་རྩེ་ལགས་
དབྱིག་གི་གཉེན། རང་གི་མོས་པ་གཙོ་བྱེད་པ། ། ཤེས་བྱ་ནང་གིར་
ཡིན་པ་ལ། ། ཡང་དག་བརྟེན་ནས་རྣམ་པར་བཀྲོལ། ། ཞེས་འཆད་
པས་སོ། ། ཞེས་གསུངས། སྤྱིར་ ཤེར་ ཕྱོགས་ ཀྱི་ མདོ་ལ་ དགོངས་
འགྲེལ་ནསབཤད་པའི་འཁོར་ལོ་གཉིས་པ་ཡིན་མིན་གཉིས་སུ་འགྱེད་
དགོས་པ་ སྟེ། དགག་བྱ་ལ་དོན་དམ་གྱི་སྒྲ་དངོས་ སུ་ སྦྱར་བ་དག་
དགོངས་འགྲེལ་གྱི་འཁོར་ལོ་གཉིས་པ་མ་ཡིན་པ་དང༌། དེ་དངོས་སུ་མ་
སྦྱར་བ་དག་ཡིན་ཟེར་དགོས་འདྲ་སྙམ་ཏེ་འོན་ཀྱང་རང་ལུགས་པདྨ་
དཀར་པོས་ཇི་ལྟར་འཇོག་པ་འོལ་ཚོད་ཙམ་མིན་པར་རྣམ་དཔྱོད་དང་
ལྡན་པ་དག་གིས་དཔྱད་པར་བྱའོ། ། སྔོན་གྱི་མཁས་པ་ཁ་ཅིག བར་
པ་ལོ་ཉེར་བདུན་ཁོ་ན་ལ་གསུངས་ཟེར། འཁོར་ལོ་བར་པ་སངས་རྒྱས་
ཚུལ་སྟོན་ནས་འདའ་ཚུལ་བར་དུ་བསྟན་པ་མ་ཡིན་པར་ཐལ། བར་པ་
ལོ་ཉེར་བདུན་དུ་ངེས་གཟུང་འཐད་པའི་ཕྱིར། འདོད་མི་ནུས་ཏེ། དེའི་
བར་དུ་འཁོར་ལོ་བར་པའི་ཆེད་དུ་བྱ་བའི་གདུལ་བྱ་དུ་མ་ཡོད་པའི་ཕྱིར།
ཁྱབ་སྟེ། སངས་རྒྱས་ཀྱིས་ཆོས་སྟོན་པ་གདུལ་བྱའི་དབང་གིས་ཡིན་པའི་
ཕྱིར། རྟགས་དང་པོགྲུབ་ཏེ། ཆོས་འཁོར་དོགས་གཅོད་ལས། གཞན་



ལེའུ་དང་པོ། གཞུང་དོན་བཤད་པ། །
གདུལ་བྱ་དང་ནམ་འཕྲད་པར་བཤད་པས་མཐའ་གཅིག་པའི་ངེས་པ་མི་
འདོད་དོ། ཞེས་དང་ཆོས་འབྱུང་བསྟན་པའི་པདྨ་རྒྱས་པའི་ཉིན་བྱེད་
ལས་ཀྱང་དང་པོ་ལོ་བདུན་བར་པ་ལོ་ཉེར་བདུན་དང་། སོ་གཅིག་ཟེར་
བ་རིགས་པ་མ་ཡིན་ཏེ་དེའི་རིགས་སུ་གཏོགས་པ་དག་ཐོག་མ་དང་། མྱ་
ངན་ལས་འདས་པའི་བར་དུ་གསུངས་སོ། ། ཞེས་གསུངས་པའི་ཕྱིར།
གཉིས་པ་གྲུབ་ཏེ། ལང་གཤེགས་ལས། ཇི་ལྟ་ནད་པ་ན་པ་ལ། །
སྨན་པས་སྨན་གི་སྟེར་བ་ལྟར། ། དེབཞིན་སངས་རྒྱས་སེམས་ཅན་
ལ། ། ཇི་ཙམ་བཟོད་པའི་ཆོས་བསྟན་ཏོ། ། ཞེས་གསུངས་པའི་ཕྱིར།
གཞན་ཡང་འཁོར་ལོ་བར་པའི་ཆེད་དུ་བྱ་བའི་གདུལ་བྱ་དེ། ཐེག་ཆེན་
རིགས་ཅན་དབང་རྣོན་མ་ཡིན་པ་ཐལ། དབང་འབྲིང་ལ་འཇོག་དགོས་
པའི་ཕྱིར། དེར་ཐལ། དགོངས་འགྲེལ་ གྱི་མདོ་བར་པའི་གྲུབ་དོན་
འཆད་པའི་སྐབས་སུ། ཆོས་འཁོར་དོགས་གཅོད་ལས། འདིའི་གདུལ་
བྱ་དབང་པོ་འབྲིང་ཐེག་ཆེན་སོ་སྐྱེ་རྣལ་འབྱོར་སྤྱོད་པའི་སྐལ་བ་ཅན་ཡིན་
ལ། ཞེས་འཆད་པའི་ཕྱིར་ན། མ་ཁྱབ་ཏེ། འོ་ན། སེམས་རྩོམ་པས་
མཐའ་ཐུག་ཐེག་པ་གཅིག་དུ་ཁས་ལེན་པར་ཐལ། དགོངས་འགྲེལ་གྱི་
མདོ་གཉིས་པའི་གྲུབ་དོན་འཆད་པའི་སྐབས་སུ། ཐེག་པ་ཐམས་ཅད་ལ་
ཡང་དག་པར་ཞུགས་པ་ཞེས་པའི་དོན་འཆད་པ་ན། འཇུག་པ་རང་
འགྲེལ་གྱི་ལུང་འདྲེན་ལས་ཉན་རང་དགྲ་བཅོམ་པ་གྱུར་ཀྱང་། གདོད་
ཐེག་ཆེན་སོ་སྐྱེར་ཞུགས་དེར་བློ་སྦྱོངས་ནས་དབུ་མའི་ལྟ་བ་རྟོགས་པའི་
སྐལ་པ་ཅན་དུ་འགྱུར་བ་ཡིན་ནོ། ། གསུངས་པའི་ཕྱིར་བྱས་པ་ལ། ཁོ་
ན་རེ། དེ་དབུ་མ་པའི་ལུགས་ཡིན་ནོ་ཟེར་ན་སྔ་མ་ཡང་མཚུངས་སོ། །
དགོངས་འགྲེལ་གྱི་གྲུབ་དོན་གསུམ་པའི་སྐབས་སུ། དེའི་ཆེད་དུ་བྱ་བའི་
65



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
གདུལ་བྱ་དབང་རྣོན་དུ་བཤད་པ་ཡང་དེས་མཚོན་པར་བྱའོ་སྙམ་ཏེ་
དཔྱད་པའོ། ། །
རྩ་བའི་གསུམ་པ་ལེགས་ཕྱེ་ཆོས་འཁོར་བཤད་པ་ལ། གྲུབ་དོན་
གསུམ་པའི་མདོ་བགོད་པ། མདོ་དེའི་དོན་བཤད་པ། ཅུང་ཟད་མཐའ་
དཔྱད་ནས་རང་ལུགས་གཞག་པ་དང་གསུམ་ལས། །
དང་པོ་ནི། བཅོམ་ལྡན་འདས་ཀྱིས་ཆོས་རྣམ་ཀྱི་ངོ་བོ་ཉིད་མ་
མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་། འགག་པ་མ་
མཆིས་པ་དང་། གཟོད་མ་ཞི་བ་དང་། རང་བཞིན་གྱིས་ཡོངས་སུ་མྱ་
ངན་ལས་འདས་པ་ཉིད་ལས་བརྩམས་ནས་ཐེག་པ་ཐམས་ཅད་ལ་ཡང་
དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ་དང་ལྡན་པས་
ངོ་མཚར་སྨད་དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ་བཅོམ་
ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་པ།
སྐབས་མ་མཆིས་པ། ངེས་པའི་དོན་ལགས་ ཀྱི། རྩོད་ པའི་ གཞིའི་
གནས་སུ་གྱུར་པ་མ་ལགས་སོ། ། ཞེས་གསུངས་ལ།
གཉིས་པ་ནི། འཁོར་ལོ་ཐ་མ་ཆོས་ཅན། ཁྱོད་ཀྱི་བརྗོད་བྱ་ཡོད་
དེ། ཀུན་བཏགས་རང་གི་མཚན་ཉིད་ཀྱིས་གྲུབ་པ་དེ་ཡིན་པའི་ཕྱིར།
དེ་ཆོས་ཅན། ཁྱོད་ཀྱི་གདུལ་བྱ་ལ་ཐེག་པ་ཐམས་ཅད་ལ་ཡང་དག་པར་
ཞུགས་པ་ཞེས་འཇོག་པ་རྒྱུ་མཚན་ཡོད་དེ། སྔ་མ་གཉིས་ནི་ཐེག་པ་ཆེ་
ཆུང་སོ་སོ་བ་ཡིན་ལ་འདི་ནི་གཉིས་ཀའི་དབང་དུ་བྱས་པས་ན་དེ་ལྟར་
བརྗོད་པའི་ཕྱིར། དེ་ཆོས་ཅན། ཁྱོད་ལ་ལེགས་ཕྱེ་ཆོས་འཁོར་ཞེས་
འཇོག་པའི་རྒྱུ་མཚན་ཡོད་དེ། མཚན་ཉིད་གསུམ་ལ་རང་གི་མཚན་ཉིད་
ཀྱིས་གྲུབ་མ་གྲུབ་ཀྱི་ཁྱད་པར་གསལ་བ་ཕྱེ་ནས་བསྟན་པའི་རྒྱུ་མཚན་
66



th，
ལེའུ་དང་པོ། གཞུང་དོན་བཤད་པ།
གྱིས་དེ་ལྟར་བརྗོད་པའི་ཕྱིར། དེ་ཆོས་ཅན། ཁྱོད་ལ་བླ་ན་མ་མཆིས་པ་
ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་གང་ན་ངེས་དོན་གྱི་མདོ་
གཞན་མེད་པའི་ཕྱིར། དེ་ཆོས་ཅན། ཁྱོད་ལ་སྐབས་མ་མཆིས་པ་ཞེས་
བརྗོད་པའི་རྒྱུ་མཚན་ཡོད་དེ། ཁྱོད་ཀྱི་སྒྲ་ཇི བཞིན་པ་ལ་རྒོལ་བ་གཞན་
གྱི་ཀླན་ཀའི་སྐབས་མེད་པས་དེ་ལྟར་བརྗོད་པའི་ཕྱིར། དེ་ཆོས་ཅན།
ཁྱོད་ལ་ངེས་པའི་དོན་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་སྒྲས་
ཟིན་གྱི་དོན་གཞན་དུ་དྲང་མི་དགོས་པར་སྒྲ་ཇི་བཞིན་དུ་ཁས་བླང་དུ་
རུང་བའི་རྒྱུ་མཚན་གྱིས་དེ་ལྟར་བརྗོད་པའི་ ཕྱིར། ཁྱོད་ལ་རྩོད་པའི་
གཞིའི་གནས་སུ་གྱུར་པ་མ་ལགས་སོ་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་ཀྱིས་ངོ་བོ་ཉིད་གསུམ་ལ་རང་གི་མཚན་ཉིད་ཀྱིས་ཡོད་མེད་ཀྱི་ཁྱད་
པར་གསལ་བར་ཕྱེ་ནས་བསྟན་པས་དོན་ལ་མི་མཐུན་པའི་རྩོད་པ་མི་
འབྱུང་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
གསུམ་པ་ནི། མཁས་པ་ཁ་ཅིག་ན་རེ། དགོང་འགྲེལ་ནས་
བཤད་པའི་འཁོར་ལོ་ཐ་མ་ཡིན་ན་དགོངས་འགྲེལ་དང་དོན་དམ་ཡང་
དག་འཕགས་ཞུས་ཀྱི་ལེའུ་གང་རུང་ཡིན་དགོས་ཟེར་ན། ཡོན་ཏན་
འབྱུང་གནས་ཀྱི་ལེའུ་ཆོས་ཅན། དེ་གཉིས་གང་རུང་དུ་ཐལ། དགོངས་
འགྲེལ་ནས་བཤད་པའི་འཁོར་ལོ་ཐ་མ་ཡིན་པའི་ཕྱིར། དང་པོ་མ་ཡིན་
པར་སླ། གཉིས་པར་མ་གྲུབ་ན། དེ་ཆོས་ཅན། དེར་ཐལ། ལེའུ་དེས་
ཀྱང་དོན་དམ་ཡང་དག་འཕགས་ཞུས་ཀྱི་ལེའུ་བཞིན་དུ་ངོ་བོ་ཉིད་གསུམ་
ལ་བདེན་པར་ཡོད་མེདདབྱེ་ནས་བཤད་པའི་ལེགས་ཕྱེ་ཆོས་འཁོར་དུ་
འཇོག་རིགས་ པའི་ ཕྱིར། དགོངས་འགྲེལ་ རིལ་ པོ་ ལེགས་ ཕྱེའི་ཆོས་
འཁོར་ཡིན་པར་ཐལ། འདི་ནི་བླ་ན་མ་མཆིས་པ། སྐབས་མ་མཆིས་པ།
67



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
ཞེས་ཉེ་ཚིག་སྨོས་པའི་ཕྱིར་ན་མ་ཁྱབ་ཏེ། སྤྱིར་མདོ་སྡེ་དགོངས་འགྲེལ་
ལ། དགོངས་པ་ངེས་འགྲེལ། ཆོས་འཕགས། བློ་གྲོས་རྣམ་དག རབ་
འབྱོར། བློ་གྲོས་ཡང་པ། ཡོན་ཏན་འབྱུང་གནས། དོན་དམ་ཡང་དག་
འཕགས། བྱམས་པ། སྤྱན་རས་གཟིགས། འཇམ་ དབྱངས་ཏེ་ ས་
བཅུའི་དབང་ཕྱུག་གི་བྱང་སེམས་ཀྱི་ཚུལ་བཟུང་བའི་འཁོར་རྣམ་པ་བཅུ་
ལ་དྲི་བ་མི་འདྲ་བའི་ལན་མཛད་པ་རྣམས་སུ་ཡོད་པ་ལས། དེའི་ལེའུ་
ཐམས་ཅད་ལེགས་ཕྱེའི་ཆོས་འཁོར་མ་ཡིན་པའི་ཕྱིར། དེར་ཐལ། པདྨ་
དཀར་པོས་ཀྱང༌། རྣམ་ གཉིས་ གསུངས་ ཕྱིར་དགོངས་འགྲེལ་སོགས།
ལིངས་པོ་ཡང་མིན་ཞེས་གསུངས་པའི་ཕྱིར། གཞན་ཡང་། བྱམས་ཞུས་
ཀྱི་ལེའུ་ཆོས་ཅན། ལེགས་ཕྱེའི་ཆོས་འཁོར་ཡིན་པར་ཐལ། དགོངས་
འགྲེལ་རིལ་པོ་ལེགས་ ཕྱེའི་ཆོས་འཁོར་དུ་འཇོག་པ་འཐད་པའི་ ཕྱིར།
འདོད་མི་ནུས་ཏེ། པདྨ་དཀར་པོས། དགོངས་འགྲེལ་གྱི་དོན་དམ་ཡང་
དག་འཕགས་ཞུ་སེམས་ཙམ་སྟོན་པ་དང་། དེའི་བྱམས་ཞུས་ཀྱིས་དབུ་
མ་སྟོན་པར་སྨྲ་བ་དང་། ལང་ གཤེགས་ སོགས་ལས་ཀྱང་གཉིས་ཀ་
བསྟན་པས། མདོ་སྡེ་ ལིངས་པོ་ ཕྱོགས་རེ་བའི་མཚན་གཞིར་འཛིན་
པའང་མི་འཐད་པ་ཆེན་པོའོ། ། ཞེས་གསུངས་པའི་ཕྱིར། རང་གི་
ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་ལ། སྟོན་བྱའི་ཆོས་
བདེན་བཞི་དང་ཕུང་སོགས་གང་རུང་ལ་བརྩམས་ཤིང་། རང་གི་མཚན་
ཉིད་ཀྱི་གྲུབ་པ་དང་། གནས་ཚོད་ལ་གྲུབ་པ་གཙོ་བོར་བསྟན་པའི་དྲི་
ཞུས་ཀྱི་མདོ་དང་པོ་དེ། དགོངས་འགྲེལ་ནས་བཤད་པའི་འཁོར་ལོ་དང་
པོའི མཚན་ཉིད། རང་གི་ཆེད་དུ་བྱ་བའི་གདུལ་བྱ་ཐེག་ཆེན་རིགས་
ཅན་དབང་རྣོན་ལ་སྟོན་བྱའི་ཆོས་གཟུགས་ནས་རྣམ་མཁྱེན་བར་གང་
68



ལེའུ་དང་པོ། གཞུང་དོན་བཤད་པ།
རུང་ལ་བརྩམས་ཤིང་། སྨྲས་ཟིན་ལ་མཚན་ཉིད་གསུམ་ལ་བདེན་པ་
ཡོད་མེད་ཀྱི་ཁྱད་པར་མི་གསལ་བའི་དགོངས་ཅན་གྱི་དྲི་ཞུས་ཀྱི་འཁོར་ལོ་
གཉིས་པ་དེ། དགོངས་འགྲེལ་ནས་བཤད་པའི་འཁོར་ལོ་ བར་ པའི་
མཚན་ཉིད། རང་གི་ཆེད་དུ་བྱ་བའི་གདུལ་བྱ་ཐེག་ཆེན་རིགས་ཅན་
དབང་རྟུལ་ལ། བརྗོད་བྱ་ངོ་བོ་ཉིད་མེད་པ་སོགས་ལས་བརྩམས་ཤིང་།
མཚན་ཉིད་གསུམ་ལ་བདེན་པ་ཡོད་མེད་ཀྱི་ཁྱད་པར་གསལ་བར་སྟོན་
པའི་དྲི་ཞུས་ཀྱི་འཁོར་ལོ་ཐ་མ་དེ། དགོངས་འགྲེལ་ནས་བཤད་པའི་
འཁོར་ལོ་ཐ་མའི་མཚན་ཉིད། སེམས་ཙམ་པའི་སྐབས་འདིར། བདེན་
བཞི། མཚན་ཉིད་མེད་པ། ལེགས་པར་རྣམ་པར་ཕྱེ་བའི་ཆོས་འཁོར་
གསུམ་དུ་ཕྱེ་ལ། དགོངས་པ་ངེས་འགྲེལ་གྱི་རྗེས་སུ་འབྲང་པ་སྟེ འདིའི་
རྗེས་སུ་འབྲང་པ་དག་གིས་དང་པོ་ནི། བདེན་བཞི། བར་པ་ཤེར་ཕྱིན།
ཐ་མ་དེ་བཞིན་གཤེགས་པའི་སྙིང་པོའི་མདོ་ལ་སོགས་པ་མཚན་བཞིར་
འཛིན་ཅིང་། དེ་ལ་དང་པོ་དྲང་དོན། གཉིས་པ་ དགོངས་པ་ཅན་
གསུམ་པ་ངེས་དོན་དུ་འཇོག་ལ། དེ་བཤད་པའི་གནས་ནི་རི་མ་ལ་ཡ་ལ་
སོགས་པར་འདོད་དོ། ། ཞེས་པ་འདི་ནི་ཀུན་མཁྱེན་གྱིས་གསུང་རང་
སོར་བཀོད་པའོ། ། རྩ་བའི་གསུམ་པ་ཟབ་མོ་ལྟ་བའི་ལུགས་འཆད་པ་
ལ། མདོ་ཡི་དཔེ་དང་། དཔེ་ཅན་སོ་སོར་སྦྱར་ནས་བཀོད་པ་དང་།
མདོ་དང་མཐུན་པར་འཁོར་ལོ་གསུམ་གྱི་བཞེད་ཚུལ་ལ་དཔྱད་པ་དང་
གཉིས་ལས། དང་པོ་ལ་གཟུངས་རྒྱལ་གྱི་ཞུས་པའི་མདོར། རིགས་ཀྱི་
བུ་འདི་ལྟ་སྟེ། དཔེར་ན་ནོར་བུ་མཁན་མཁས་པ་ནོར་བུ་སྦྱོང་ཚུལ་
ལེགས་པར་ཤེས་པ་དེ་ནོར་བུ་རིན་པོ་ཆེའི་རིགས་ནས་ཡོངས་སུ་མ་དག་
པའི་ནོར་བུ་རིན་པོ་ཆེ་བླངས་ཏེ་ལན་ཚུའི་ཁུ་བ་རྣོན་པོས་སྦྱངས་ཏེ་སྐྲའི་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
རེ་བས་ཡོངས་སུ་སྦྱོང་བས་སྦྱོང་བར་བྱེད་དོ་ཞེས་དཔེ་དང་། རིགས་ཀྱི་
བུ་དེ་བཞིན་དུ་དེ་བཞིན་གཤེགས་པས་ཀྱང་ཡོངས་སུ་མ་དག་པའི་སེམས་
ཅན་ གྱི་ ཁམས་མཁྱེན་ནས། མི་རྟག་ པ་ དང་། སྡུག་ བསྔལ་དང་།
བདག་མེད་པ་དང་། མི་གཙང་བས་ཡིད་འབྱུང་བའི་གཏམ་གྱིས་འཁོར་
བ་ལ་དགའ་བའི་སེམས་ཅན་རྣམས་འཁོར་བ་ལས་སྐྱོ་བ་བསྐྱེད་པ་མཛད་
དེ། འཕགས་པའི་ཆོས་འདུལ་བ་ལ་འཛུད་པར་མཛད་དོ་ཞེས་པས་དོན་
བསྟན། དེ་ཙམ་གྱིས་བརྩམས་པ་འདོར་བ་ཡང་མ་ཡིན་ཏེ། དེའི་འོག་
ཏུ་ཟས་ཀྱི་ཁུ་བ་རྣོན་པོས་སྦྱངས་ནས་བལ་གྱིས་ལྭ་བས་ཡོངས་སུ་སྦྱོངས་
བས་སྦྱོང་བར་བྱེད་དོ་ཞེས་པ་དཔེ་དང་། དེའི་འོག་ཏུ་སྟོང་པ་ཉིད་དང་།
མཚན་མ་ མེད་ པ་ དང་། སྨོན་ པ་ མེད་ པའི་ གཏམ་ གྱིས་ དེ་ བཞིན་
གཤེགས་པའི་ཚུལ་རྟོགས་པར་མཛད་དོ། ། ཞེས་པས་དོན་བསྟན་
ནོ། །
དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་
སྨན་ཆེན་པོའི་ཁུ་བས་སྦྱངས་ནས་རས་སྲབ་མོའི་ཡོངས་སུ་སྦྱོང་བས་སྦྱོང་
བར་བྱེད་དོ། ། ཡོངས་སུ་སྦྱོངས་ཏེ་དྲི་མ་དང་བྲལ་བ་ན་བཻཌཱུརྱའི་
རིགས་ཆེན་པོ་ཞེས་བྱའོ་ཞེས་པས་དཔེ་བསྟན་ནོ། ། དེ་ཙམ་གྱིས་དེ་
བཞིན་གཤེགས་པས་བརྩོན་པ་འདོར་བ་ཡང་མ་ཡིན་ཏེ། སྣ་ཚོགས་པའི་
རྒྱུ་ཅན་གྱི་སེམས་ཅན་རྣམས་དེ་བཞིན་གཤེགས་པའི་ཡུལ་ལ་འཛུད་པར་
མཛད་དོ། ། ཞུགས་པར་གྱུར་ནས་དེ་བཞིན་གཤེགས་པའི་ཆོས་ཉིད་
དུ་རྟོགས་པ་ན་བླ་ན་མེད་པའི་ཡོན་གནས ཆེན་པོ་ཞེས་བརྗོད་པ་ཡིན་
པའི་ཕྱིར། ཞེས་བྱའོ་ཞེས་པས་དོན་བསྟན་པ་ཡིན་ནོ། ། གཉིས་པ་ལ།
མཁས་པ་ཁ་ཅིག འཁོར་ལོ་དང་པོ་བདེན་བཞི་ཆོས་འཁོར། ཆོས་ཀྱི་
70



ལེའུ་དང་པོ། གཞུང་དོན་བཤད་པ་
འཁོར་ལོའི་མདོ་ལྟ་བུ་དང་། བར་པ་མཚན་ཉིད་མེད་པའི་ཆོས་འཁོར།
ཤེས་རབ་སྙིངཔོ་དང༌། ཡུམ་རྒྱས་འབྲིང་བསྡུས་གསུམ་ལྟ་བུ་དང་། ཐ་
མ་ལེགས་ཕྱེ་ཆོས་འཁོར་མདོ་སྡེ་དགོངས་འགྲེལ་ལྟ་བུ་ལ་འཇོག་ཟེར།
དོན་དམ་ཡང་དག་འཕགས་ཞུས་ཀྱི་ལེའུ་ཆོས་ཅན། ངེས་དོན་གྱི་
གསུངས་རབ་མཐར་ཐུག་ཡིན་པར་ཐལ། གཟུངས་རྒྱལ་ནས་བཤད་
པའི་འཁོར་ལོ་ ཐ་མ་ཡིན་པའི་ ཕྱིར། འདོད་ན། ལྟ་བ་ངན་པ་ཀུན་
བཟློག་ པར་ མཛད་ པའི་ ངེས་ དོན་ མཐར་ ཐུགས་ ཡིན་ པར་ ཐལ།
གཟུངས་རྒྱལ་ནས་བཤད་པའི་འཁོར་ལོ་ཐ་མ་ཡིན་པའི་ཕྱིར། ཁྱབ་ཏེ།
ཀླུ་སྒྲུབ་ཀྱིས། བདག་གོ་ཞེས་ཀྱང་བཏགས་གྱུར་ཅིག བདག་མེད་ཅེས་
ཀྱང་བསྟན་པར་གྱུར། སངས་རྒྱས་རྣམས་ཀྱི་བདག་དང་ནི། བདག་
མེད་འགའ་མེད་ཅེས་ཀྱང་བསྟན། ཞེས་ དང་། འཕགས་ པ་ ལྷས།
བསོད་ནམས་མ་ཡིས་དང་པོར་བཟློག ། བར་དུ་བདག་ནི་བཟློག་པ་
དང༌། ། མཐའ་མར་ལྟ་ཞིག་ཀུན་བཟློག་པ། ། གང་གིས་ཤེས་ཏེ་
མཁས་པ་ཡིན་ཞེས་དང་། རྒྱལ་བ་བྱམས་པས་ཀྱང་། འཇིག་རྟེན་ཞི་
བའི་ལམ་ལ་འཇུག་པ་དང་། ། རབ་ཏུ་ སྨིན་དང་ལམ་སྟོན་རྒྱུ་ཡི་
གཟུགས། ། ཞེས་གསུངས་པའི་ཕྱིར། ངེས་དོན་གྱི་གསུངས་རབ་
མཐར་ཐུག་ཡིན་པར་འདོད་མི་ནུས་ཏེ་གཞན་དབང་ཡང་གྲུབ་བདེན་
གྲུབ་ཏུ་བསྟན་པའི་མདོ་ཡིན་པའི་ཕྱིར། དེར་ཐལ། ཀུན་མཁྱེན་པདྨ་
དཀར་པོས། དགོངས་འགྲེལ་ གྱི་དོན་ དམ་ ཡང་ དག་འཕགས་ཞུས་
སེམས་ཙམ་སྟོན་པ་དང༌། ཞེས་གསུངས་པའི་ཕྱིར། གཞན་ཡང་དེ་
དགོངས་འགྲེལ་ནས་བཤད་པའི་བར་པ་ཡིན་ཟེར་ན་ངེས་དོན་མཐར་
ཐུགས་བསྟན་པའི་ཤེར་ཕྱོགས་ཀྱི་མདོ་ཆོས་ཅན། གཟུངས་རྒྱལ་ནས་
71



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
བཤད་པའི་འཁོར་ལོ་བར་པ་ཡིན་པར་ཐལ། གཟུངས་རྒྱལ་ནས་བཤད་
པའི་འཁོར་ལོ་བར་པ་ལ། དགོངས་འགྲེལ་ནས་བཤད་པའི་འཁོར་ལོ་
བར་པ་ཡིན་པས་ཁྱབ་པའི་ཕྱིར། དེར་ཐལ། ཀུན་མཁྱེན་གྱིས། རང་
ཉིད་ཀྱི་འདོད་པ་ནི། སངས་རྒྱས་ཀྱི་གསུངས་ནང་ཕན་ཚུན་འགལ་བ་མི་
སྲིད་པས། དགོངས་འགྲེལ་ནས་གསུངས་པའི་གཉིས་པའི་མཚན་གཞི་
དབུ་མ་པས་གཉིས་པར་གཞག་པ་གང་ཡིན་པ་དེ་ཁོ་ན་སྟེ། ཞེས་ཟབ་མོ་
ལྟ་བའི་སྐབས་འདི་དེ་ལྟར་དུ་འཇོག་པའི་ཕྱིར། རྩ་བ་འདོད་མི་ནུས་ཏེ།
གཟུངས་རྒྱལ་ནས་བཤད་པའི་འཁོར་ལོ་ཐ་མ་ཡིན་པའི་ཕྱིར་མཚན་གཞི་
འཇོག་ཚུལ་སྔར་ལྟར་བྱས་ནས། དང་པོ་དྲང་དོན ། བར་པ་དགོངས་
པ་ཅན། ཐ་མ་ངེས་དོན་དུ་འཇོག་པ་ཡིན་ཟེར་དེ་ལྟར་འཇོག་པར་མི་
འཐད་པར་ཐལ། ངེས་དོན་དག་དགོངས་པ་ཅན་དུ་འཇོག་པ་དང་།
དྲང་དོན་དག་ངེས་དོན་དུ་འཇོག་པ་ཡིན་པའི་ཕྱིར། དེར་ཐལ། ཀུན་
མཁྱེན་པདྨ་དཀར་པོས། མཚན་གཞི་དེ་ནི་སྐྱོན་དང་བཅས་པ་ཏེ།
གང་ཞིག་རིགས་པས་གནོད་པར་བྱར་རུང་བ་དེ་ནི་ངེས་པའི་དོན་དུ་
བཞག་ལ། ལུང་དང་རིགས་པས་གྲུབ་པ་དགོངས་པ་ཅན་ནོ་ཞེས་བྱས་
པས་སོ། ། ཞེས་གསུངས་པའི་ཕྱིར། ཁ་ཅིག་ན་རེ། གཟུངས་རྒྱལ་གྱི་
ཞུས་པ་སེམས་ཙམ་པའི་མདོར་ཡིན་པར་སྨྲ་བ་བྱེད། འོ་ན། རྒྱུད་བླ་མ་
ཆོས་ཅན། སེམས་ཙམ་པའི་བསྟན་བཅོས་ཡིན་པར་ཐལ། ཁྱོད་ཀྱི་
བཤད་བྱ་རྩ་བའི་མདོར་གྱུར་པའི་གཟུངས་རྒྱལ་གྱིས་ཞུས་པ་སེམས་ཙམ་
པའི་མདོ་ཡིན་པའི་ཕྱིར། འདོད་མི་ནུས་ཏེ། འཁོར་ལོ་ཐ་མ་ཡིན་པའི་
ཕྱིར། དེར་ཐལ། རྒྱུད་བླ་ཞེས་པའི་བླ་མའི་དོན་ཕྱི་མ་ལ་བྱེད་དགོས་
པའི་ཕྱིར་དང་། རྒྱུད་བླ་མ་དབུ་མ་པའི་ གཞུང་དུ་འདོད་ པ་ དང་།
12



་
ལེའུ་དང་པོ། གཞུང་དོན་བཤད་པ།
གཟུངས་རྒྱལ་གྱིས་ཞུས་པའི་མདོ་སེམས་ཙམ་དུ་འདོད་པ་གཉིས་ནང་
འགལ་ཡིན་པའི་ཕྱིར། དང་པོ་གྲུབ་ཏེ། རྒྱུད་བླ་མར། སླར་ཡང་བླ་
མའི་རྒྱུད་འདིར་ནི། ། ཉེས་པ་ལྔ་དག་སྤང་བའི་ཕྱིར། ། ཁམས་ཡོད་
ཉིད་ཅེས་བསྟན་པ་ཡིན། ། ཞེས་སོགས་ཀྱི་སྐབས་སུ་འཇམ་མགོན་བློ་
གྲོས་མཐའ་ཡས་ཀྱིས་མཛད་པའི་རྒྱུད་བླའི་འགྲེལ་ཆེན་ལུང་རིགས་གན་
མཛོད་ལས། ཐ་མའམ་འཁོར་ལོ་གསུམ་ལས་ཐ་མ་དོན་དམ་རྣམ་པར་
ངེས་པའི་ཆོས་ཀྱི་འཁོར་ལོ་སྟོན་པས་ན་ཕྱི་མ་སྟེ། ཞེས་གསུངས་པའི་
ཕྱིར། རྟགས་གཉིས་པ་གྲུབ་ཏེ། པདྨ་དཀར་པོས། རྒྱུད་བླ་མ་དབུ་མ་
འདོད་པ་དང༌། གཟུངས་དབང་གིས་ཞུས་པ་སེམས་ཙམ་ གྱི་མདོར་
འདོད་པའང་འགལ་བ་ཆེན་པོ་དེ་གཉིས་རྩ་འགྲེལ་ ཡིན་པས་སོ། །
ཞེས་གསུངས་པའི་ཕྱིར། ཡང་ཁ་གཅིག་ན་རེ། ཁྱོད་མདོ་སྡེའི་སྡེ་སྣོད་
ཀྱི་དགོངས་འགྲེལ་གྱི་བསྟན་བཅོས་ཡིན་ན། ཁྱོད་ཀྱི་བཤད་བྱ་རྩ་བའི་
མདོ་དེ་མདོ་སྡེའི་སྡེ་སྣོད་ཡིན་པས་ཁྱབ་བར་ཐལ། ཁྱོད་དབུ་མའི་གཞུང་
འགྲེལ་གྱི་བསྟན་བཅོས་ཡིན་ན། ཁྱོད་ཀྱི་བཤད་བྱ་རྩ་བའི་མདོ་ཡིན་ན།
དབུ་བའི་བསྟན་བཅོས་ཡིན་པས་ཁྱབ་པའི་ཕྱིར་ན། མ་ཁྱབ་བོ། ། འོ་
ན་ཁོ་རང་ལ། མངོན་རྟོགས་རྒྱན་ཆོས་ཅན། མངོན་པའི་སྡེ་སྣོད་ཡིན་
པར་ཐལ། ཁྱོད་ཀྱི་བཤད་བྱ་རྩ་བའི་མདོར་གྱུརཔའི་ཡུམ་བར་མ་དེ་
མངོན་པའི་སྡེ་སྣོད་ཡིན་པའི་ཕྱིར། རྩ་བར་འདོད་མི་ནུས་ཏེ། ཀུན་
མཁྱེན་པདྨ་དཀར་པོས། ཤེས་རབ་ཀྱི་ཕ་རོལ་ཏུ་ཕྱིན་པ་བཤད་བྱའི་
མདོར་གཅིག་ཀྱང་རྩ་བ་ཤེས་རབ་ཀྱིས་དེའི་བཤད་བྱའི་གཙོ་བོ་ཆོས་རབ་
ཏུ་རྣམ་པར་འབྱེད་པ་ཤེས་རབ་ཀྱི་ཕ་རོལ་ཏུ་འགྲོ་ཚུལ་བསྟན་པས་རྣམ་
བཤད་དེ་ཆོས་མངོན་པའི་དགོངས་འགྲེལ་དུ་སོང་། རྗེ་བཙུན་བྱམས་
73



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
པའི་མངོན་པར་རྟོགས་པའི་རྒྱུན་དུ་ཤེས་རབ་དེ་གང་ལས་རྙེད་པར་
འགྱུར་པའི་ཐབས་གཙོ་བོར་བསྟན་ནས་དེ་མདོ་སྡེའི་དགོངས་འགྲེལ་དུ་
སོང་བས་ཟབ་པ་དང་། རྒྱུ་ཆེ་བའི་ཕྱོགས་ཤེད་ཙམ་དུ་ཟད་ལ། ཞེས་
གསུངས་པའི་ཕྱིར་རོ། ། །
འདིའི་ལུགས་ཀྱི་འཁོར་ལོ་གསུམ་གྱི་འདུལ་བྱ་སོ་སོར་བཤད་ན།
འཇིག་རྟེན་པའི་ཡང་དག་པའི་ལྟ་བ་རྒྱུད་ལྡན་གྱི་གང་ཟག་དང་། ཐེག་
པ་གསུམ་ལས་དབང་རྟུལ་ཉན་ཐོས་དང་རང་རྒྱལ་གྱི་རིགས་ཅན་རྣམས་
འཁོར་ལོ་དང་པོའི་གདུལ་བྱའི་གཙོ་ལ་འཇོག་པ་ཡིན་ཏེ། ཀུན་མཁྱེན་
གྱིས། འདིའི་འདུལ་བྱའི་གཙོ་བོ་ཉན་ཐོས། རང་རྒྱལ་དེའི་ཕྱོགས་སུ་
བསླན་པ་ཡིན་པས་དང༌། མངོན་མཐོའི་ཐེག་པ་དག་འདི་ནས་བཤད་
པའི་རྣམ་ པར་ ཐར་ པའི་སྣོད་ཡིན་པ་བསྡུས་པ་ཡིན་ནོ། ། ཞེས་
གསུངས་པའི་ཕྱིར་གཉིས་པའི་གདུལ་བྱ་ནི། དབང་པོ་འབྲིང་ཐེག་ཆེན་
སོ་སྐྱེ་རྣལ་འབྱོར་སྤྱོད་པ་སེམས་ཙམ་པའི་རིགས་ཅན་དག་འཇོག་པ་ཡིན་
ཏེ། ཀུན་མཁྱེན་གྱིས། འདིའི་གདུལ་བྱ་དབང་འབྲིང་ཐེག་ཆེན་སོ་སྐྱེ་
རྣལ་འབྱོར་སྤྱོད་པའི་སྐལ་བ་ཅན་ཡིན་ལ། ཞེས་གསུངས་པའི་ཕྱིར།
འཁོར་ལོ་གསུམ་པའི་གདུལ་བྱའི་གཙོ་བོ་ནི་ཐེག་ཆེན་རིགས་ཅན་དབང་
རྣོན་ལ་འཇོག་པ་ཡིན་ཏེ། ཀུན་མཁྱེན་གྱིས། འདིའི་གདུལ་བྱ་ཆོས་
མངོན་པར་བྱང་ཆུབ་སེམས་པ་རང་བཞིན་གྱི་དབང་པོ་རྣོན་པོ་ཡིན་ལ།
ཞེས་གསུངས་པའི་ཕྱིར། དེ་ལ་དབྱེ་ན་གསུམ་ཡོད་དེ། ཐེག་ཆེན་དུ་
རིགས་ངེས་པ་ནས་སྦྱོར་ལམ་བར་དབང་རྣོན་ཆུང་ངུ་དང་། སྦྱོར་ལམ་
ནས་ས་མ་ཐོབ་བར་འབྲིང་པོ་ས་བཅུ་ལ་གནས་པ་རྣམས་དབང་རྣོན་
ཆེན་པོ་འཇོག་པ་ཡིན་ནོ། ། རྩ་བའི་བཞི་པ་ཉམས་ལེན་བྱིན་རླབས་



︽
ལེའུ་དང་པོ། གཞུང་དོན་བཤད་པ།
བརྒྱུད་པའི་ལུགས་ལ་ཅུང་ཟད་དཔྱད་པ་ནི་དེས་ལུགས་ལ་འཁོར་ལོ་
གསུམ་གྱི་འཇོག་ཚུལ་ཡོད་དེ། བདེན་པའི་དེ་ཉིད་ཀྱི་ཚུལ་དང་། ཕ་
རོལ་ཏུ་ཕྱིན་པའི་ཚུལ། གསང་སྔགས་ཀྱི་ཚུལ་ཞེས་གསུམ་དུ་རང་ལུགས་
སུ་མཛད་པ་ལ། ཁ་ཅིག་ན་རེ། སྔགས་ཀྱི་ཚུལ་དེ་འཁོར་ལོ་གསུམ་པ་
ཡིན་ པར་ ཐལ། འཇོག་ཚུལ་ འཐད་ པའི་ ཕྱིར། འདོད་མི་ནུས་ཏེ།
དགོངས་འགྲེལ་ དང་ ལང་ གཤེགས་ སོགས་ འཁོར་ ལོ་ ཐ་མ་ ལ་ འཇོག་
དགོས་པའི་ཕྱིར། དེར་ཐལ། དགོངས་འགྲེལ་ལས་ངོ་མཚར་རྨད་དུ་
བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ། ཞེས་པ་ནས། འདི་ནི་
བླ་ན་མ་མཆིས་པ་སོགས་གསུངས་པའི་ཕྱིར་ན། མ་ཁྱབ་ཏེ། དེ་མདོ་
ལུགས་ཁོ་ནའི་དབང་དུ་བྱས་ནས་རྣམ་གཞག་མཛད་པ་ཡིན་པའི་ཕྱིར།
ཡང་ཁོ་ན་རེ། ཤེར་ཕྱིན་ཆོས་ཅན། དགོངས་འགྲེལ་ནས་བཤད་པའི་
འཁོར་ལོ་གཉིས་པ་ཡིན་པར་ཐལ། བཅོམ་ལྡན་འདས་ཀྱིས་གདན་སེང་
གེའི་ཁྲི་བཤམ་ནས་ཆོས་ཀྱི་འཁོར་ལོའི་ཕྱག་རྒྱ་བཅིངས་བ་སྔོན་དུ་འགྲོ་
བས། ཞེས་པ་ནས། ཤེར་རབ་ཀྱི་ཕ་རོལ་ཕྱིན་པ་རྗེས་སུ་སྟོན་པར་
མཛད་ལ། དེའི་ཚེ་ལྷ་བུ་དག་གིས་སྨྲས་པ། ཀྱེ་མ་ཨ་ལ་ལ་འཛམ་བུ་
གླིང་དུ་ཆོས་ཀྱི་འཁོར་ལོ་གཉིས་པ་བསྐོར་བ་མཐོང་ངོ་ཞེ་ཆེད་དུ་བརྗོད་
པས་སོ། ། ཞེ་ན། མ་ཁྱབ་ཏེ། སྔགས་ཀྱི་ལུགས་འདིར་འཁོར་ལོ་
གཉིས་པ་འཇོག་པའི་དོན་ཡིན་གྱི་དེ་ཐལ་འགྱུར་པའི་དབང་དུ་བྱས་ན་
དགོངས་འགྲེལ་ནས་བཤད་པའི་བར་པ་དང་། གཟུངས་རྒྱལ་ནས་
བཤད་པའི་འཁོར་ལོ་བར་པ་གང་ཡང་མ་ཡིན་པའི་ཕྱིར། དེར་ཐལ། དེ་
གཉིས་ཀར་ནས་བཤད་པའི་ཐ་མར་འཇོག་ཚུལ་སྔར་བཤད་ཟིན་པའི་
ཕྱིར། མཁས་པའི་དབང་པོ་ཁ་གཅིག་ཤེར་ཕྱིན་སངས་རྒྱས་པའི་ཕྱི་དེ་ལོ་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
གསུངས་པ་དང་། དུས་འཁོར་རྩ་བརྒྱུད་དེ་དང་དུས་མཉམ་དུ་འབྲས་
སྤུངས་དུ་གསུངས་པ་ཡིན་ཏེ། རྩ་རྒྱུད་ལས། སྟོན་པས་བྱ་རྒོད་ཕུང་པོ་
རུ། ༑ ཆོས་བསྟན་དཔལ་ལྡན་འབྲས་སྤུངས་སུ། ། ཤེས་རབ་ཕ་རོལ་
ཕྱི་ཚུལ་ བཞིན། ། དེ་ བཞིན་ གསང་ སྔགས་ ཚུལ་ རབ་ གསུངས། །
ཞེས་གསུངས་པའི་ཕྱིར། ཞེས་ཟེར། འོ་ན་དུས་འཁོར་རྩ་བརྒྱུད་སངས་
རྒྱས་ཚུལ་སྟོན་པའི་ཕྱི་ལོ་གསུངས་པ་ཡིན་པར་ཐལ། ཤེར་ཕྱིར་དང་དུས་
མཉམ་དུ་གསུངས་པ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ།
མྱ་ངན་ལས་འདའ་བའི་སྔ་ལོ་ གསུངས་པ་ཡིན་པའི་ཕྱིར། དེར་ཐལ།
ཀུན་མཁྱེན་པདྨ་དཀར་པོས། འདི་ནི་མྱ་ངན་ལས་འདའ་བའི་སྔ་ལོ་ཡིན་
པས་སོ། ། ཞེས་གསུངས་པའི་ཕྱིར། མང་ཐོས་ཀླུ་སྒྲུབ་རྒྱ་མཚོ་མཆོག་
གིས་ཀྱང་། བརྒྱུད་བཅུ་པ་ལ། འབྲས་སྤུངས་ཀྱི་མཆོད་རྟེན་ཕྱེད་མཚོའི་
ནང་དུ་ནུབ་པར་ཟླ་བ་བཟང་པོས་ཞུས་པའི་ངོར་དུས་འཁོར་རྩ་རྒྱུད་ཀྱེ་རྡོ་
རྗེ་འབུམ་ཕྲག་ལྔ་པ་ སོགས་དང་། མདོ་སྡེ་དགོངས་འགྲེལ། ལང་
གཤེགས། མྱ་འདས་ཆེན་པོ་སོགས་གསུངས་སོ། ། ཞེས་བཤད་པའི་
ཕྱིར། རྩ་བར་འདོད་ན། དེ་གཉིས་དུས་མཉམ་དུ་གསུངས་པ་མ་ཡིན་
པར་ཐལ། སངས་རྒྱས་ཚུལ་སྟོན་ནས་ལོ་བཅུ་དྲུག་པ་ལ་ཤེར་ཕྱོགས་ཀྱི་
མདོ་རྒྱས་འབྲིང་བསྡུས་གསུམ་གསུངས་པ་དང་། རྩ་རྒྱུད་སོགས་རྒྱུད་སྣ་
ཚོགས་དག་ནི་མྱ་ངན་ལས་འདའ་བའི་སྔ་ལོ་དཔལ་ལྡན་འབྲས་སྤུངས་དུ་
གསུངས་པ་ཡིན་པའི་ཕྱིར། རྟགས་དང་པོ་གྲུབ་ཏེ། འབྲུག་པའི་ཆོས་
འབྱུང་བསྟན་པའི་པདྨ་རྒྱས་པའི་ཉིན་བྱེད་ལས། བཅོམ་ལྡན་འདས་
སངས་རྒྱས་ནས་ལོ་བཅུ་དྲུག་གོ ། ཞེས་དང༌། ཆོས་འཁོར་རིམ་པ་
གསུམ་གྱི་དོགས་གཅོད་ལས་ཀྱང་སྟོན་པ་མངོན་པར་རྫོགས་པར་སངས་



ལེའུ་དང་པོ། གཞུང་དོན་བཤད་པ།
རྒྱས་ནས་ལོ་བཅུ་དྲུག་ཙམ་ན་བྱ་རྒོད་ཕུང་པོའི་རིར་འཁོར་རྣམ་པ་བཞི་
དང་། བྱང་ཆུབ་སེམས་དཔའི་ཚོགས་ཆེན་པོ་ཐབས་གཅིག་ཏུ་བཞུགས་
སོ། ། ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པ་རྗེས་སུ་སྟོན་པར་
མཛད་ལ། ཞེས་གསུངས་པའི་ཕྱིར། རྟགས་གཉིས་པ་གྲུབ་ཏེ། འབྲུག་
པའི་ཆོས་འབྱུང་ལས། འདིའི་དུས་ཀྱང་སངས་རྒྱས་པའི་ཕྱི་ལོར་འདོད་
པ་ནི་མདོ་སྡེ་གདམས་ངག་འབོགས་པའི་རྒྱལ་པོ་ལས། འདྲེན་པའི་ཐེག་
པ་གསུམ་པོ་དག ། བཅོམ་འདས་ངེས་པར་གསུངས་ལགས་ན། །
རྒྱུ་འབྲས་ལྷུན་གྲུབ་ཏུ་སྤྱོད་ཅིང་། ། སངས་རྒྱས་གཞན་ནས་མི་འཚོལ་
བའི། ། ངེས་པའི་ཐེག་པ་ཅིས་མི་གསུངས། ཞེས་འཇམ་དཔལ་གྱིས་
ཞུས་པའི་ལན་དུ། རྒྱུ་ལ་མོས་པ་རྒྱུ་ཆོས་ཀྱི། ། འཁོར་ལོ་རབ་ཏུ་
བསྐོར་བྱས་ནས། ། རྡོ་རྗེ་ཐེག་པའི་ཉེ་ལམ་ཞིག ། མ་འོངས་དུས་ན་
འབྱུང་བ་འགྱུར། ། ཞེས་གསུངས་པ་དང་འགལ་བས་ནོར་བའོ། །
ཞེས་གསུངས་པའི་ཕྱིར། དུས་ཚིག་འདི་དག་ནི་གནས་བརྟན་སྡེ་བའི་
ལུགས་སུ་བྱས་པ་ཡིན་གསུངས། ཁ་ཅིག་ན་རེ། རྒྱུད་བླ་མ་ལས། ཇི་
ལྟར་བསིལ་དང་ཞིམ་འཇམ་དང་། ། ཞེས་པ་ནས། འགྲོ་བའི་རྒྱུད་ཀྱི་
གནས་ ཀྱི་ དབྱེ་ བ་ ལས། ། རྣམ་ པ་ མང་ པོའི་ རོ་ དང་ ལྡན་ པར་
འགྱུར། ། ཞེས་དང་། སློབ་དཔོན་དཔལ་བོས། མོས་པ་དུ་མ་དང་
ལྡན་པ། ། མང་པོ་འཁོད་པར་གྱུར་པ་ལ། ། གསུང་གཅིག་བཀའ་ནི་
བསྩལ་པ་ལས། ། དུ་མ་ལྟ་བུར་སྣང་གྱུར་ཏེ། ། ཞེས་སོགས་དྲོང་
ནས་བཀའ་ཡིན་ན་ངེས་དོན་གྱི་མདོ་ཡིན་པས་ཁྱབ་ཟེར། འོ་ན། སྟོན་
པས་གདུལ་བྱའི་མོས་པ་དང་མཐུན་པའི་དྲང་ངེས་སྣ་ཚོགས་མ་གསུངས་
པར་ ཐལ། དེས་ངེས་དོན་འབའ་ཞིག་ གསུངས་པ་ཡིན་ པའི་ ཕྱིར།
77



༄༅། །ལུང་རྟོགས་ཀྱི་འབེལ་གཏམ་ཉུང་ངུ་། །
རྟགས་ཁས། འདོད་མི་ནུས་ཏེ གདུལ་བྱ་གང་ཟག་གི་བློ་ངོ་དང་བསྟུན་
ནས་ཐེག་པ་སྣ་ཚོགས་སུ་བསྟན་པ་ཡིན་པའི་ཕྱིར། དེར་ཐལ། གངས་
ཅན་གྲུབ་པའི་གཙུག་རྒྱན་བཞད་པ་རྡོ་རྗེའི་ཞལ་ནས། སྤྱིར་སྟོན་པ་
སངས་རྒྱས་ཀྱི་ཞལ་ནས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཇི་སྙེད་ཅིག་
གསུངས་པ་དེ་དག་ཐམས་ཅད་གདུལ་བྱ་གང་ཟག་གི་བློ་ངོ་དང་བསྟུན་
ནས་ཐེག་པ་སྣ་ཚོགས་སུ་བསྟན་པ་ཡིན་གྱི་མཐར་ཐུག་བསྐྱལ་ས་གཅིག་
ལས་མེད། གཅིག་པོ་དེ་ གཞི་ ཆོས་ ཉིད་མ་བཅོས་ པ་ ཡིན། ཞེས་
གསུངས་པའི་ཕྱིར། རྩ་བ་འདོད་ན། དྲང་དོན་གྱི་མདོ་ཐོས་པའི་ཉན་
ཤེས་ཆོས་ཅན། ལོག་ཤེས་ཡིནཔར་ཐལ། ངེས་དོན་གྱི་གསུངས་རབ་ལ་
དྲང་དོན་དུ་འཛིན་པའི་བློ་ཡིན་པའི་ཕྱིར། འདོད་མི་ནུས་ཏེ། འབྲུག་
ཀུན་མཁྱེན་པདྨ་དཀར་པོས། ཐུབ་པས་ཐེག་ཆེན་ཁོ་ན་གསུངས་པ་ལ་
གདུལ་བྱའི་ཐེག་པ་དམན་པ་ལ་སོགས་པ་གོ་བར་འཆད་པའང་ནོར་བ་སྟེ་
དེ་དག་གི་ཐོས་པ་ལོག་པ་འགྲོ་བས་སོ། །ཞེས་གསུངས་པའི་ཕྱིར།
རྩ་བའི་གསུམ་པ་སྐབས་དོན་མཇུག་བསྡུ་བ་ནི།
ཉམས་རྟོགས་ཟབ་མོ་རྒྱུད་ལ་མ་སྐྱེས་ཞིང་། །
ཕྲ་མོའི་གཞུང་དོན་འབྱེད་ལ་མི་མཁས་ཡང་། །
དམ་པའི་སྐྱེ་བོ་འགའ་ཡིས་རྗེས་བཟུང་མཐུས། །
ཅུང་ཟད་སྨྲས་ལ་ནོངས་པ་གྱུར་ན་འཆགས། །
ལུང་དང་རིགས་པའི་སྐྱེད་ཚལ་ཡངས་པ་ནས། །
དོན་བརྒྱུད་མཁའ་ལ་སྒྲ་སྒྲོགས་དབྱར་རྔ་པའི། །
རང་ལུགས་པུཎྜརི་ཀའི་དོ་ཤལ་འདི། །
དཔྱོད་ལྡན་མཁས་མང་དགའ་བའི་གསོས་སུ་རེ། །



ལེའུ་དང་པོ། གཞུང་དོན་བཤད་པ།
སྔོན་བྱོན་དམ་པའི་སྐྱེས་བུ་དག་གིས་མཛད་པའི་མདོ་སྔགས་ཀྱི་
ཆོས་ཚུལ་དག་ལས། བདག་ལྟ་བུ་ཞིག་གིས་འབྲི་ཁུལ་བྱས་པ་ལ་དགོས་
པ་ཅི་ཡང་མེད་པ་ཤེས་མོད། འོན་ཀྱང་ཀྱག་ཀྱོག་གི་ལམ་བུ་བརྒྱུད་ནས་
ཚེ་ཕྱེད་ཐོས་པ་ལ་བསྐྱལ་བའི་ཆོས་མཐུན་གྱི་མཆེད་པོ་རྣམས་ཀྱི་ཀུན་
མཁྱེན་པདྨ་དཀར་པོའི་གསུངས་ལ་དཔྱད་གཞི་ཅུང་ཟད་ཡོང་བའི་རེ་བ་
གཙོར་བྱས། གཞན་ཡང་ཀུན་གཟིགས་པཎ་ཆེན་བཅུ་པ་མཆོག་གིས་
གསར་དུ་འཛུགས་གནང་མཛད་པའི་བོད་བརྒྱུད་མཐོ་རིམ་ནང་བསྟན་
སློང་གླིང་ནས་འདི་ལྟར་བྲིས་ཅེས་བསྐུལ་བའི་ངོར་གུ་དགོན་བྱམས་པ་
གླིང་གི་མཁན་མིང་ཙམ་འཛིན་པ་འགྱུར་མེད་རྣམ་རྒྱལ་ནས་བྲིས་པ་
དགེའོ། །



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
༄༅། །མཇུག་ཏུ་སྨྲས་པ།
འདོད་ཡོན་བསླུ་བྲིད་འཕྱོ་མའི་གར་སྟབས་ལ། །
སུན་པ་བསྐྱེད་ནས་སྒྲུབ་བརྒྱུད་གོང་མའི་ལམ། །
རིམ་གཉིས་བསྐྱེད་རྫོགས་གནས་ལ་བརྩོན་པ་ཡི། །
སྒོམ་ཆེན་པ་ཡང་གནས་འདིར་བག་རེ་ཕེབས། །
རྩོད་དང་ཉོན་མོངས་གྲོང་མཐའི་ཅ་ཅོ་ཡིས། །
རྣམ་པར་དབེན་པའི་བས་མཐའི་སྤོང་བ་པའི། །
བདེ་གསལ་དྲོད་ཁོལ་འབར་བའི་ཏིང་འཛིན་དེ། །
ཕྱི་ཡི་བདེ་བ་སུ་ཡིས་མཚོན་པ་ནུས། །
ལུས་ཀྱི་སྤུ་ལོང་སེམས་ཀྱི་སྐྱོ་སྣང་སོགས། །
རི་ཁྲོད་པ་ཡི་ཚོར་བ་ཟབ་མོ་དེས། །
དུར་ཁུང་ནང་གི་སྐྱེ་འཆི་རིང་མོའི་དུས། །
སྙིང་ལ་ཕན་པའི་ལྷ་ཆོས་ཞིག་གོ་སྙམ། །
བག་ཕེབས་གུ་དགོན་ཆོས་ཀྱི་གླིང་ག་རུ། །
དོན་བརྒྱུད་མཁའ་ལ་སྒྲ་སྒྲོགས་དབྱར་རྔ་ཡི། །



ལེའུ་དང་པོ། གཞུང་དོན་བཤད་པ།
རང་ལུགས་ཐོས་བསམ་གཙང་མས་གཞུང་དོན་ལ། །
ལུང་རིགས་གློག་གི་རོལ་རྩེད་ཅི་ཡང་འཇོ། །
ངལ་བའི་ཐལ་མོས་ལུས་ལ་རྨ་སྲོལ་གཏོད། །
གཞོན་པའི་ན་ཚོད་ཐོས་པས་ཡོལ་བ་བྱས། །
ལུས་ཀྱི་འགྱིང་བག་ཐལ་བའི་གསེབ་དུ་བོར། །
ཚེ་མཇུག་མང་ཐོས་པ་ཡང་བག་རེ་ཕེབས།
སྟོབས་འབྱོར་ཁེངས་དྲེགས་རྨི་ལམ་མྱོང་བ་ལྟར། །
འཁོར་བའི་ཆོས་ལ་སྙིང་པོ་མེད་པའི་ཚུལ། །
ནང་མ་རེ་བཞིན་ལྷང་ལྷང་གྲགས་པ་ཡི། །
ཞོགས་པའི་ཆོས་སྒྲ་རྣ་པའི་དཔལ་ལ་འཇེབས། །
དཀའ་ཐུབ་དྲང་སྲོང་དགྱེས་པའི་རི་བོའི་ངོགས། །
མཚུངས་མེད་དམ་པ་དག་གི་རྗེས་ཞུགས་ནས། །
བཤད་སྒྲུབ་ལྷ་ཆོས་གཙང་མའི་རྣམ་ཐར་ཅན། །
ནང་མཆེད་དམ་པའི་གྲོགས་དག་ཡི་གར་འོང་། །
ལོ་དང་ཟླ་བའི་བརྩེགས་རིམ་ཟབ་མོའི་ཁྲོད། །
ཟོལ་མེད་སུན་སྣང་བྲལ་བའི་སློབ་སྟོན་ཡང་། །
སླད་མ་འཆི་བདག་དེ་ཡིས་མནར་བའི་ཚེ། །
སྙིང་གི་གདུང་བ་གསོ་བའི་གྲོགས་སུ་རེ། །



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
བྱ་མས་བྱེའུ་པང་ནས་ཚང་ལ་ཉལ། །
འཚང་ཁ་ཤིག་ཤིག་རྩོད་ལ་བྲེལ་བ་ཡི། །
ཐོས་བསམ་པ་ཡང་རང་རང་སྤོང་ཁང་དུ། །
སྒྲ་བསྐྱུང་མཚན་མོའི་དགོན་ཡང་བག་རེ་ཕེབས། །
སྲིད་པའི་ཕུན་ཚོགས་བདུད་ཀྱི་སྒྱུ་མའི་རྗེས། །
ལས་དབང་རླུང་གིས་ངེས་མེད་འཕྱོ་བ་ཡི། །
གཏད་སོ་མེད་པའི་མི་ཚེ་རིང་མོ་ལས། །
འཆི་ཆོས་པ་ཚོ་གནས་འདི་ཡི་གར་འོང་། །
བཤད་དང་སྒྲུབ་པའི་བྱ་བ་གང་ཡང་ལ། །
ཚེ་དང་མཉམ་པོར་སྒྲིལ་བ་འདོད་པ་ཡི། །
འདིར་འདུས་དམར་སེར་ངུར་སྨྲིག་ཅན་གྱི་སྡེ། །
སྐྱེས་ཆེན་འགའ་ཡིས་ཐུགས་བསྐྱེད་ལས་བྱུང་ཞིང་། །
མཁས་མང་གདམས་པའི་གསུངས་གིས་ཉེར་འཚོ་ནས། །
དྲི་མེད་འཆད་རྩོད་སྨྲ་ལ་དབང་འབྱོར་བ། །
རྣམ་འདྲེན་བཞི་བའི་བསྟན་པའི་གཞི་མ་དང་། ། །
ས་ལ་གསལ་བ་གྲགས་པའི་རིང་ལུགས་སོ། །
ལུགས་ཟུང་འདབ་གཤོག་དཀར་པོ་རབ་རྒྱས་ཤིང་། །
82



ལེའུ་དང་པོ། གཞུང་དོན་བཤད་པ།
མང་ཐོས་ལུས་སྟོབས་ཡོངས་སུ་རྫོགས་པའི་ཚེ། །
སློབ་ཁུལ་བྱས་པའི་དམན་པ་བདག་ཉིད་ཀྱང་། །
དུང་དུང་ཚོར་བས་བརྗེད་པ་མེད་པར་མཛོད། །
འདུས་པའི་མཐའ་མ་བྲལ་བ་ངེས་ན་ཡང་། །
བརྩེ་བའི་འཇུག་པ་ལྷག་པར་ཟབ་པའི་མཐུས། །
ཕྱིར་བསྐྱོད་དྲན་ཐེངས་ཁུག་པ་རེ་རེ་ནང་། །
ཟིམ་ཟིམ་མིག་ཀྱང་ལན་གཅིག་ཕྱི་བ་མཛོད། །
གནས་མཆོག་འདི་རུ་འབྱུང་འགྱུར་དུས་ཀྱི་ཚེ། །
སྣོད་བཅུད་རྫོགས་ལྡན་གསར་པའི་མདུན་གསོས་ནས། །
ལུགས་གཉིས་དགེ་མཚན་གཡས་སུ་འཁྱིལ་བ་ཡི། །
དགེ་ལེགས་སྣང་བས་ས་གསུམ་ཁྱབ་པར་ཤོག །
བདག་ཀྱང་སྐྱེ་བའི་ཕྲེང་བ་ཀུན་དུ་ཡང་། །
ཕན་མཛད་སྟོན་པ་མཆོག་གི་བསྟན་པ་ལ།
བསླབ་གསུམ་ལྡན་ཞིང་འཁྲུལ་མེད་གཞུང་དོན་ལ། །
རྣམ་པར་དཔྱོད་པའི་ཉིན་མཚན་འདའ་བར་ཤོག །
གནོག་ཆུང་སྲིད་པའི་བདེ་བས་ཐུགས་སུན་ནས། །
ཉམས་ཆུང་ཐོས་པ་གསོག་པའི་སློབ་བུ་དག །
གནོད་སྦྱིན་ལག་ན་རྡོ་རྗེ་གང་དེ་ཡིས། །



9 ། ལུང་རྟོགས་ཀྱི་འབེལ་གཏམ་ཉུང་ངུ་།
གྲོགས་དག་ཉིན་མཚན་ཀུན་ཏུ་བསུང་གྱུར་ཅིག ། །
རང་ཉིད་ སྔོན་ ཐོན་མི་ རིགས་ ཤིག་ ཏུ་རློམ་ ནས་ དབེན་ པའི་
གནས་སུ་གནས་པའི་གྲྭ་རྐྱང་གི་མི་ཚེ་ལ་སྙིང་པོ་ཅི་ཡང་མེད་པ་དངོས་
སམ་བརྒྱུད་ནས་བརྗོད་བྱ་བྱས་པའི་རྩོམ་ཡིག་སྣ་ཚོགས་མཐོང་བ་ལ་
བརྟེན་ནས་གུ་ཕུ་དགོན་བྱམས་པ་གླིང་གི་མཁན་མིང་འཛིན་པ་འགྱུར་
མེད་ནས་ཆོས་འཁྲིད་ཀྱི་ཞོར་ལ་གུ་ཕུ་རུ་བྲིས་པ་དགེའོ། །



ལེའུ་གཉིས་པ། ཞར་བྱུང་གི་སྐོར།
༄༅། །རིན་ཐང་ཅན་གྱི་མི་ཚེ།
དོན་བརྒྱུད་འབྲུག་པའི་བསྟན་པ་རི་བོའི་མགུལ། །
བརྒྱུད་གསུམ་གདམས་པའི་ཉིང་ཁུ་མ་ལུས་པ། །
ཉི་གཞོན་ཐུན་མཚམས་ཁད་ཀྱིས་གཡོ་བའི་མོད། །
མ་བསྐུལ་དད་བརྒྱའི་པད་མོ་ལྷུག་པོར་དགོད། །
སྐྱིད་ལ་སྡུག་པའི་འཇིག་རྟེན་གྱི་མི་ཚེ་ནི་རིང་པོ་ཞིག་ཏུ་བསམ་
ཀྱང་ཡུན་ཐུང་པའི་མི་ཚེ་ལྟ་ཞོག་ལོ་ན་རིང་བ་ལ་བསམ་པའི་མི་ཚེ་ལ་
མཚོན་ན་ཡང་ལོ་བཅུ་ཕྲག་ཁ་ཤས་ལས་མེད་པ་ཞིག་སྟེ་དགའ་བོ་མངལ་
འཇུག་གི་མདོ་ལས་གསུངས་པ་ལྟར་དུ་བཅུ་ཕྲག་དང་པོ་ནི་ནར་མ་སོན་
པའི་གནས་སྐབས་ཡིན་པས་ཆོས་སྒྲུབ་པའི་སྐབས་མེད་ལ། མཐའི་བཅུ་
ཕྲག་ཁ་ཤས་ནི་ལུས་སེམས་རྒུད་ནས་མི་ཚེ་མཇུག་བསྡུ་པའི་སྐབས་ཡིན་
པས་ཆོས་ཞིག་ལྟ་ཞོག་རང་གིས་རང་ལ་ཡང་ལྟ་རྟོག་ཙམ་ཞིག་ཀྱང་བྱེད་
དཀའ་བར་གྱི་སྐབས་སུ་འཇིག་རྟེན་གྱི་བྱ་བ་སྣ་ཚོགས་ལ་མ་གཡེང་བའི་
དབང་དུ་གཏོང་ཡང་གཉིད་ཀྱིས་ཕྱེད་ཁྱེར་ལ་ནད་སོགས་ཀྱིས་ཀྱང་དུས་
ཚོད་དུ་མ་ཞིག་ཟད་ནས་མི་ཚེ་ཡུད་ཀྱི་འཆི་བའི་མདུན་དུ་སླེབས་པ་ཞིག་
ཡིན་ཀྱང་རང་གི་བདག་ཉིད་ཤེས་པ་ནི་ཤིན་དུ་དཀོན་ཏེ། བཞི་བརྒྱ་པ་



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
ལས། སུ་ལའང་གསོན་པ་ཞེས་བྱ་བ། ། སེམས་ཀྱི་སྐད་ཅིག་ལས་
གཞན་མེད། ། སྐྱེ་བོ་དེ་ངེས་མི་རིགས་པ། དེས་ན་བདག་ཉིད་ཤེས་
པ་དཀོན། ། ཞེས་པ་ལྟར་རོ། ། བར་གྱི་ལོ་བཅུ་ཕྲག་ཁ་ཤས་ཀྱི་
སྐབས་སུ་འཇིག་རྟེན་གྱི་བྱ་བ་ཞིག་བསྒྲུབ་ཀྱང་མི་ཚེ་ལ་རིན་ཐང་བསྐྲུན་
པའི་སྐབས་ཞིག་དུ་ངོས་འཛིན་བྱེད་པ་ཞིག་འདུག་པ་ནི་ཤིན་དུ་བདེན་
ལ། དལ་རྟེན་ཆུད་ཟོས་སུ་མ་སོང་ཞིང་སྙིང་པོ་ལེན་པའི་སྐབས་ངེས་
ཅན་ཞིག་ཀྱང་ཡིན་པས་དེའི་དུས་སུ་རྟོག་སྤྱོད་དང་ལྡན་པ་དག་གིས་
འབད་པ་བྱའོ། ། ཇི་ལྟར་འབད་ཅེ་ན། སྤྱིར་ཆོས་དང་འཇིག་རྟེན་གྱི་
བྱ་བ་རྣམས་དང་ལྷག་པར་དུ་ཆོས་ཕྱོགས་ཀྱི་བྱ་བ་གང་དང་གང་ཡིན་
ཀྱང་གནད་དུ་སོང་བ་ཞིག་སྒྲུབ་པ་ནི་ཤིན་དུ་གལ་ཆེ་ལ་གནད་དུ་མ་སོང་
ཞིང་མཐུན་རྐྱེན་གྱི་རྒྱུ་དང་བྲལ་ན་དུས་ཡུན་རིང་པོ་ཇི་ལྟར་སྡུག་རུས་
བྱས་ཀྱང༌། ཐོས་བསམ་གནད་དུ་སོང་བ་ཞིག་དང༌། ཉམས་ལེན་ལ་
བོགས་ཐོན་པ་ཞིག་གཏན་ནས་འོང་བ་མེད་དེ། སྒོམ་རིམ་བར་པ་ལས།
རྒྱུ་ནོར་ལ་ནན་ཏན་བྱས་ན་ནི་ཡུན་རིང་པོ་ཞིག་གིས་ཀྱང་འདོད་པའི་
འབྲས་བུ་འཐོབ་པ་མེད་དེ། དཔེར་ན་རྭ་ལས་འོ་མ་བཞོ་བ་བཞིན་ནོ། །
ཞེས་པ་ལྟར་རྒྱུ་དག་ལ་འབད་དགོས་སོ། ། རྒྱུ་དེ་བཤད་པ་ལ་དང་པོ་
ཀློག་པ་ཐོས་བསམ་གལ་ཆེ་བའི་ཚུལ་བཤད་པ་དང་གཉིས་པ་ཐོས་དོན་
བསམ་གཏན་ལ་ནན་ཏན་དགོས་པའི་ཚུལ་བཤད་པ་དང་གཉིས་ལས།
དང་པོ་ནི། ཀློག་པ་ཐོས་བསམ་ལ་འཇུག་དགོས་ཏེ། འཇམ་མགོན་བློ་
གྲོས་མཐའ་ཡས་ཀྱི་ཞལ་ནས། དང་པོ་ཐོས་པ་ལས་བྱུང་ཤེས་རབ་ཀྱིས།
འཁོར་འདས་ཆོས་ཀྱི་མཚན་ཉིད་སྤྱི་ཙམ་རྟོགས། ཞེས་གསུངས་པ་ལྟར།
དབང་པོ་ཡང་རབ་སྦྱངས་པ་སྔོན་སོང་ཚད་ན་ད་སྙིང་ལ་གཟིར་ལྟ་བུའི་
86



ལེའུ་གཉིས་པ། ཞར་བྱུང་གི་སྐོར། །
མོས་གུས་ཚད་དུ་ཕྱིན་པ་དག་ཡིན་ན་མ་གཏོགས་ལས་དང་པོའི་གང་
ཟག་ལ་ཐོས་བསམ་ལས་གལ་ཆེ་བའི་བྱ་བ་གང་ཡང་མེད་པ་གསུངས་ལ།
༈ དེ་དགོནཔའི་རྒྱུ་མཚན་བཤད་པ་དང་། དེ་ཡང་གནད་དུ་སོང་བ་ཞིག་
དགོས་ཚུལ། གནད་དུ་མ་སོང་བའི་སྐྱོན་བཤད་པ་དང་གསུམ་ལས།
དང་པོ་ནི། ལྟོ་འགྲང་བ་རྒྱབ་དྲོ་བ་སོགས་འདི་སྣང་གི་འཚོ་སྡུད་ཙམ་
དོན་དུ་གཉེར་བའི་སྐྱ་སེར་དག་གིས་ཐོས་བསམ་གྱི་རིན་ཐང་ཅི་ཡང་མི་
ཤེས་པ་ལྟ་ཅི་སྨོས། རང་ཉིད་བསྟན་འཛིན་དུ་རློམ་པ་ཕལ་གྱིས་ཀྱང་།
རྔ་རྡུང་གར་འཁྲབ་གྲོང་ཆོག་བྱེད་པ་སོགས་གྲྭ་པ་དག་གི་འབད་རྒྱུ་ནི་དེ་
དག་ཡིན་པ་ལས། ཐོས་བསམ་ལ་ཕན་པ་ཅི་ཡང་མེད་པ་མ་ཟད་སྐྱོན་
ཡང་ཚེ་སྙམ་ནས་རང་མ་མོས་པ་དང་རང་གིས་མི་ཤེས་པའི་རྒྱུ་མཚན་དུ་
བྱས་ནས་རང་ལ་རེ་བ་བཅོས་པའི་ལོ་ཆུང་ཞིང་ཤེས་རིག་རྣོ་བའི་གྲྭ་བ་
ཀུན་ཀྱང་ལྟ་བ་དེས་གཡོག་པ་བྱས་ནས་ཆོས་དང་འཇིག་རྟེན་གྱི་བྱ་གང་
མི་འགྲུབ་པའི་ལམ་ཞིག་དུ་ཁྲིད་མཛད་པ་ནི་ཤིན་ཏུ་འཁྲུལ་འཚབ་ཆེ་བ་
ཞིག་གོ་བཤད་སྒྲུབ་དག་ལ་མོས་ཁུལ་ཙམ་བྱས་ཀྱང་དགོན་པའི་བྱ་བ་ཀུན་
གྱི་ནང་ནས་དོན་ཆུང་བ་ཞིག་ཏུ་རྩིས་ནས་བྱ་བ་ཕྲན་བུ་ཆེད་དུ་དེ་དག་ལ་
བར་དུ་གཅོད་པ་བྱེད་པའི་དགོན་པ་དག་གི་ནང་ན་ཡང་བཤད་སྒྲུབ་ཚད་
ལྡན་ཞིག་ཡོང་དཀའ། བསྙེན་སྒྲུབ་ལས་གསུམ་ཚད་ལྡན་ཞིག་ལ་ཕན་
ཡོན་དང་དགོས་པ་མེད་པ་ག་ལ་ཡིན། ཐོས་བསམ་གྱིས་རྒྱུད་ལེགས་
པར་སྦྱོང་ཟིན་པའི་གང་ཟག་ཞིག་གིས་ནི་ངེས་པར་དུ་འབད་དགོས་པ་
ཡིན་ལ་མ་འབད་ན་མི་ཕན་པ་ཞིག་ཡིན་ཀྱང་། སངས་རྒྱས་གྱི་བསྟན་པ་
སྤྱི་ལ་གོ་བ་ཙམ་ཡང་མ་ཆགས་པ་ཞིག་གིས་དེ་དག་ཁོ་ན་ལ་འབད་ཁུལ་
བྱེད་པ་ནི་དགོས་པ་ཆུང་བ་སེམས་སོ། ། འོ་ན་ཅི་དགོས་ཞེ་ན།
87



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
འདུལ་བ་ཚིག་ལེའུ་བྱས་པ་མེ་ཏོག་ཕྲེང་རྒྱུད་ལས། ངུར་སྨྲིག་འཛིན་ཙམ་
གྱིས་ཆོག་པའི། ། བསམ་པ་ནམ་ཡང་མི་བྱའོ། ། བསམ་གཏན་ཀློག་
པའི་ལས་དག་གིས། ། ལུས་ལ་སྙིང་པོ་ལེན་པ་བྱ། ། ས་དང་གཞན་
ཡང༌། རབ་ཏུ་བྱུང་བའི་བྱ་བ་ནི་གཉིས་ཏེ་ཀློག་པ་ཐོས་བསམ་གྱི་འཁོར་
ལོ་དང་། སྤོང་བ་བསམ་གཏན་གྱི་འཁོར་ལོའོ། ། ཞེས་གསུངས་པ་
ལྟར། གཟུགས་རབ་བྱུང་བྱས་པ་ཙམ་གྱིས་མི་ཆོག་པ་རབ་ཏུ་བྱུང་བའི་
བྱ་བ་སྤོང་ཀློག་དག་ལ་འཇུག་དགོས་པ་ཡིན་ལ། དེ་གཉིས་ལས་ཀྱང་
ཐོག་མར་འཇུག་དགོས་པ་ནི་ཀློག་པ་ཐོས་བསམ་ཉིད་ཡིན་ལ། དེ་ཡང་
དྲི་མ་མེད་པའི་གཞུང་ལུགས་དག་ལ་སྤྱན་བསམ་ཡང་དག་པ་ཞིག་མེད་
ན་ལོ་མང་པོ་སྒོམ་པའི་ཟོལ་སྟོན་ཡང་དཔེར་ན་མུ་སྟེགས་རེང་བྱེད་ཀྱི་བུ་
ལྷག་སྤྱོད་ཀྱིས་ལོ་བཅུ་གཉིས་སུ་མཉམ་པ་བཞག་ཀྱང་མཐར་བྱེ་བ་སྐྱེས་
པ་གསུངས་ཏེ། མདོ་ཏིང་འཛིན་རྒྱལ་པོ་ལས། ཏིང་ངེ་འཛིན་དེ་སྒོམ་
པ་བྱེད་མོད་ཀྱི། ། དེས་ནི་བདག་ཏུ་འཛིན་པ་འཇིག་མི་བྱེད། ། དེ་
ནི་ཉོན་མོངས་ ཕྱིར་ཞིང་རབ་འཁྲུག་ཏེ། 】 ལྷག་ སྤྱོད་འདི་ན་ཏིང་
འཛིན་བསྒོམ་པ་བཞིན། ། ཞེས་གསུངས་པའི་ཕྱིར། ཟབ་ཅིང་བརྒལ་
བ་དཀའ་བའི་འཁོར་བའི་རྒྱུ་མཚོ་ཆེན་པོ་འདི་ཡི་རྩ་བ་མཐར་ཐུག་ནི་ཟབ་
མོའི་གནས་ལུགས་ལ་རྨོངས་པའི་བདག་གཉིས་སུ་ཞེན་པར་ཉིད་ནི་གཙོ་
བོར་ཡིན་ཏེ། སྤྱོད་འཇུག་ལས། འཇིག་རྟེན་དག་ན་འཚེ་བ་གང་ཡོད་
དང་། འཇིགས་དང་སྡུག་བསྔལ་ཇི་སྙེད་ཡོད་གྱུར་པ། དེ་ཀུན་བདག་དུ་
འཛིན་པ་ལས་བྱུང་ན། འདྲེ་ཆེན་དེས་ཀོ་བདག་ལ་ཅི་བྱ། ཞེས་དང་།
རྣམ་འགྲེལ་ལས། བདག་ཡོད་ན་ནི་གཞན་དུ་ཤེས། ། བདག་གཞན་
ཆ་ལས་འཛིན་ དང་སྡང་། ། དེ་དག་ དུ་ནི་ཡོངས་ འབྲེལ་ ལས། །
88



ལེའུ་གཉིས་པ། ཞར་བྱུང་གི་སྐོར།
ཉེན་པ་ཐམས་ཅད་འབྱུང་བ་འགྱུར། ། ཞེས་དང་དབུ་མ་རྩ་བ་ལས་ཇི་
སྲིད་ཕུང་པོ་སོགས་དང་འཇུག་པ་ལས་ཉོན་མོངས་སྐྱོན་རྣམས་སོགས་
ལུང་མང་དུ་ཡོད་ཀྱང་ཚིག་མང་དུ་དོགས་ནས་མ་བྲིས་ལ། དེ་ལྟ་བུར་
ཉེས་པ་ཀུན་གྱི་སྒོ་གཅིག་པུར་གྱུརཔའི་གཏི་མུག་དེ་ནི་བར་མའི་དགེ་བ་
ཙམ་ཞིག་ལྟ་ཅི་ངེས་འབྱུང་ཟབ་མོས་ཟིན་པའི་སྦྱིན་སོགས་ཐབས་ཀྱི་ཆ་
མ་ཚངས་བར་མེད་པ་ཞིག་ཡོད་ཀྱང་ཆོས་རབ་དུ་འབྱེད་པའི་ཤེས་རབ་
འདི་ཉིད་མེད་པ་ཞིག་དུ་གྱུར་ན་ཇི་ཙམ་འབདཁུལ་བྱས་ཀྱང་གང་གིས་
ཉོན་མོངས་པ་དག་ནི་ཞི་བ་བྱེད་ནུས་པ་མ་ཡིན་ཏེ། མདོ་ལས། རྒྱུ་
གཞན་གང་གིས་ཞི་བ་ཡོངས་མི་ནུས། ཞེས་དང་། མཛོད་ལས། ཆོས་
རྣམས་རབ་དུ་རྣམ་འབྱེད་མེད་པའི་ཉོན་མོངས་རྣམས། གང་ཕྱིར་ཉེ་
བར་ཞི་བའི་ཐབས་མེད་ལ། ཞེས་པ་ལྟར་རོ། ། དེ་ལྟ་བུའི་ཤེས་རབ་
དེ་ཡང་། དྲི་མ་མེད་པའི་གསུངས་རབ་དག་ལ་ཐོས་ལོ་ཉན་ལོ་ཙམ་མ་
ཡིན་པ་ལུང་རིག་བརྒྱ་ཕྲག་དག་གིས་སྒོ་ནས་ཡིན་ལུགས་ཕུ་ཐག་ཆོད་
པའི་ཐོས་བསམ་གནད་དུ་སོང་བ་ཞིག་ལས་སྐྱེས་པ་སྟེ། རྒྱལ་བ་བྱམས་
པས། གང་ཕྱིར་སྤྱིན་པས་ལོངས་སྤྱོད་དག་ནི་སྒྲུབ་བྱེད་ཅིང་། ཁྲིམས་
ཀྱི་མཐོ་རིས་སྒོམ་པས་ཉོན་མོངས་སྤངས་བྱེད་ལ། ཤེས་རབ་ཉོན་མོངས་
ཤེས་བྱ་ཀུན་སྤངས་དེའི་ཕྱིར། འདི་མཆོག་ཉིད་དེ་དེ་ཡི་རྒྱུ་ནི་འདི་ཐོས་
ཡིན། ཞེས་དང་། ཤེས་རབ་ལས་གཞན་དེ་དག་ནི། ། སྤོང་རྒྱུ་གཞན་
མེད་དེ་ཡི་ཕྱིར། ། ཤེས་རབ་མཆོག་ཡིན་དེ་བཞི་ནི། ། ཐོས་པས་དེ་
ཕྱིར་ཐོས་པ་མཆོག ། ཞེས་གསུངས་པ་ལྟར་ཆོས་རབ་ཏུ་རྣམ་པར་
འབྱེད་པའི་ཤེས་རབ་དེ་ཉིད་ཐོས་པ་ལ་བརྟེན་ནས་འབྱུང་བ་རྒྱལ་བ་
བྱམས་པས་ཡང་ནས་ཡང་དུ་གསུངས་པ་དེའི་ཕྱིར་སྒོ་དུ་མ་ནས་ཐོས་པ་
89



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
ལ་འཇུག་པར་བྱའོ། ། གཉིས་པ་ཐོས་པ་དེ་གནད་དུ་སོང་པ་ཞིག་
དགོས་པའི་ཚུལ་ལ། ཐོས་པ་ཇི་ཙམ་བྱས་པ་དེ་ཙམ་དུ་ལུས་ངག་ཤིང་
བལ་ལྟར་གྱུར་ནས་དགེ་བའི་ཕྱོགས་ལ་བཀོལ་རུང་བ་ཞིག་དུ་འགྱུར་བ་
དགོས་པ་གསུངས་ཏེ་ཇི་སྐད་དུ། ཐོས་བརྟག་ཞི་ཞིང་དུལ་བ་དང་། །
བསྒོམ་བརྟག་ཉོན་མོངས་མེད་པ་ཞེས་ལུས་ངག་ལས་སུ་རུང་བ་ཞིག་དུ་
འགྱུར་བ་དགོས་པ་ཡིན་ལ། གཞན་ཡང་དེ་ཙམ་མ་ཟད་བསྟན་པ་
ཐམས་ཅད་འགལ་མེད་གསུང་རབ་ཐམས་ཅད་གདམས་ངག་ཏུ་ནས་
གཅིག་ཤེས་ཀུན་གྲོལ་དུ་འགྲོ་དགོས་པ་ཞེས་ཀུན་མཁྱེན་པདྨ་དཀར་པོས་
གསུངས་ལ། རིན་པོ་ཆེ་གསུམ་གྱི་གཏམ་གྱི་སྦྱོར་བ་ལས། མང་དུ་ཐོས་
ཀྱང་ཆོས་ཀྱིས་ཕོངས་བ་ནི། གསུངས་རབ་གདམས་པ་ཤར་བ་མེད་པས་
སོ། ། ཞེས་པ་ལྟར་རོ། ། གསུམ་པ་དེ་གནད་དུ་མ་སོང་བའི་སྐྱོན་
བསྟན་པ་ནི། སྤྱིར་ཐོས་པ་ལ་སྐྱོན་ཞིག་ག་ལ་ཡོད་དེ་མེད་ལ། འོན་ཀྱང་
གང་ཟག་ཁ་ཤས་ལ་ཆོས་གནད་དུ་མ་སོང་བ་ལ་རྟོག་གེ་མགོ་སྐམ་དང་
དྲེད་པོ་ཆོས་མེད་དུ་སོང་ན། ཆོས་དང་བླ་མ་ལ་དད་པ་དང་དད་པ་མེད་
པ་གྱུར་ན་ལ་ལ་ཆོས་ལ་བསྟེན་ནས་ཐར་བ་ཐོབ། ལ་ལ་ཆོས་བསྟེན་ནས་
དམྱལ་བར་འགྲོ་ཞེས་གསུངས་པ་ལྟར་འགྱུར་ན་ཉེས་ཚབ་ཤིན་ཏུ་ཆེ་སྟེ།
ཇི་སྐད་དུ། བུད་མེད་ཆོ་གསུམ་འདྲེན་པ་དང་། བྱ་ནི་སྙི་ནས་ཤོར་བ་
དང་། བན་བཙུན་ཆོས་ཀྱི་དད་པ་གསུམ། ། གཡོ་ཡི་ནང་ནས་དེ་
གསུམ་ངན། ། ཞེས་གསུངས་པ་ལྟར་རོ། །
གཉིས་པ་ཐོས་དོན་བསམ་གཏན་ལ་སྦྱོར་བའི་ཚུལ། ༈ སྤྱོད་
འཇུག་ལས། དེ་ཚེ་ལེ་ལོ་སྤངས་བྱས་ཀྱང་། ། དུས་མ་ཡིན་པས་ཅི་
ཞིག་བྱ། ། ཞེས་པར་ལྟར། ནད་མེད་པ་མངོན་པར་འཚོ་དུས་སུ་འཆི་
90



ལེའུ་གཉིས་པ། ཞར་བྱུང་གི་སྐོར།
བ་ཞིག་གཏན་ནས་ཡིད་ལ་མི་འཁོར་ལ་འཆི་བ་མདུན་ན་སླེབས་པའི་
དུས་སུ་སེམས་བརྒྱུད་མྱ་ངན་གྱི་དབང་དུ་འགྲོ་བ་ནི་ཕལ་མོ་ཆེའི་མི་དག་
གི་འཆི་ཚུལ་ཡིན་ལ། འོ་སྐོལ་ཆོས་སྒོ་ལ་ཞུགས་ནས་གོས་སྣེ་གསུམ་གྱོན་
པ་དག་དང་ལྷག་པར་དུ་མི་ཚེ་ཐོས་བསམ་ལ་བསྐྱལ་བ་དག་ཀྱང་ ཐ་མ་
འཆི་བ་བཞིན་འགྱུར་སྲིད་པས་ཐོས་པའི་སྙིང་པོ་སྒྲུབ་ལ་བརྩོན་པ་བྱེད་པ་
ཤིན་ཏུ་གལ་ཆེ་བ་ཞིག་ཡིན་ལ། དེ་ཡང་ཐོག་མར་སློབ་དཔོན་ཞིག་མ་
བསྟེན་ན་བླང་དོར། མཐའ་དག་རང་གིས་ཤེས་དཀའ་ལ་དེ་ཡང་ཤིང་གི་
རང་ཐག་ལྟ་བུ་དང་སྙིང་རྗེའི་དཔྱང་ཐག་ཆད་པ་སོགས་དམ་པ་མ་ཡིན་
པའི་སྐྱེ་བོ་ཞིག་ལ་བསྟེན་ཁུལ་བྱས་ཀྱང་རྐོས་ཕོར་ལ་རི་མོ་མེད་ན་སཱ་ཚུ་ལ་
རི་མོ་མི་འབྱུང་བ་བཞིན་དུ་རང་རྒྱུད་ཆུད་ཟོས་སུ་འགྲོ་ཞིང་ལོང་བས་ལོང་
བ་ཁྲིད་པ་བཞིན་འགྱུར་སྲིད་པས་ན་ཚེ་ཕྱི་མ་ཕན་ཆད་དོན་དུ་གཉེར་བ་
ཞིག་ཡིན་ན་ཐོག་མ་དགེ་ལེགས་ཐམསཅད་ཀྱི་རྩ་བ་མཚན་ཉིད་དང་ལྡན་
པའི་དགེ་བའི་བཤེས་གཉེན་གཅིག་མཉེས་པ་གསུམ་གྱི་སྒོ་ནས་བསྟེན་
ཅིང་ཅི་གསུངས་གདམས་ངག་རུ་གོ་བ་དང་། ཅི་མཛད་རྣམ་ཐར་དུ་
ཞེན་པའི་དད་མོས་དུང་ངེ་བའི་སྒོ་ནས་སྐྱིད་སྡུག་ཇི་ལྟར་བྱུང་ཡང་རྒྱུན་
དུ་གསོལ་བ་འདེབས་ནུས་པ་དེ་ནི། ལམ་ཐམས་ཅད་ཀྱི་རྩ་བ་ཐེག་པ་
ཐམས་ཅད་ཀྱི་འཇུག་སྒོ་གེགས་སེལ་བོགས་འདོན་སྡིགས་བཤགས་བློ་
ཆོས་ཕྱོགས་སུ་འགྲོ་མིན་བླ་མའི་མོས་གུས་འདི་ཁོ་ན་ལ་རག་ལས་པ་
མཉམ་མེད་དྭགས་པོ་རིན་པོ་ཆེའི་རྒྱུད་འཛིན་སྒྲུབ་རྒྱུད་འདིའི་ལུགས་
ལས་ཡང་ནས་ཡང་དུ་གསུངས་པ་ཡིན་སྟེ། ཀུན་མཁྱེན་མི་སྐྱོད་རྡོ་རྗེའི་
ཞལ་ནས། ལྷག་པར་སངས་རྒྱས་དྭགས་སྐོར་པའི་ལུགས་ལ་སྤང་བྱ་གང་
སྤོང་། གཉེན་ པོ་ ཅི་ སྐྱེས། སྡིག་བཤགས། ལྟུང་ བ་ ཕྱིར་ བཅོས།
91



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་། །
བོགས་འདོན། གེགས་སེལ་གྱི་གཙོ་བོ་མོས་གུས་ཡིན་པས་ཚད་ནད་སྙིང་
ལ་གཟེར་བ་ལྟ་བུས་ཟླ་བ་ཅིག་མིན་ལོ་གཅིག་མིན་པར་ཉིན་མཚན་སྦྲེལ་
ནས་གསོལ་བ་བཏབ་པའི་གསོལ་འདེབས་འདི་རང་ཁོ་ན་ཉམས་ལེན་
མཐིལ་དུ་དུས་རྟག་པར་བྱེད་དགོས་པ་ཡིན། ཞེས་གསུངས་པ་ལྟར།
སྒོ་གསུམ་བླ་མ་ལ་ཕུལ། བློ་གཏད་ལིངས་སྐྱུར་བྱས་ནས་རྒྱུ་ཆེ་བའི་རྣམ་
ཐར་ལྟར་ཞོག་ཐ་ན་མཚན་ཙམ་ཐོས་པ་ན་སྨྲ་མེད་དགའ་བདེ་ཁྱད་པར་
ཅན་སྐྱེས་ནས་ཚེ་འདིའི་སྣང་བ་ཏུར་ཏུར་པོ་འདི་དར་གཅིག་འགག་ནས་
ཁྲོང་ངེ་ལུས་པ་རྗེ་བཙུན་མི་ལས་སྒྲ་སྒྱུར་མར་པའི་མཚན་ཐོས་པ་ལྟ་བུ་
ཞིག་ཤིན་ཏུ་གལ་ཆེ་བ་སྤྱིར་མདོ་སྔགས་ཀྱི་ཆོས་ཚུལ་དག་དང་ལྷག་པར་
དུ་གསང་སྔགས་བླ་མེད་ཀྱི་ལུགས་ལ་ཆོས་མཚན་ཉིད་ཚང་བ་ཞིག་རྒྱུད་
ལ་སྐྱེ་མིན་འདི་ཁོ་ན་ལ་རག་ལས་པ་གསུངས་ལ། བསྟེན་ཚུལ་ཡང་མདོ་
སྡེ་རྒྱན་ལས། བཀུར་སྟི་རྙེད་པ་དག་དང་རིམ་གྲོ་དང་། སྒྲུབ་པའི་སྒོ་
ནས་བཤེས་གཉེན་བསྟེན་པ་བྱ། ཞེས་བསྟེན་ཚུལ་དུ་མ་གསུང་ཀྱང་།
མཛད་སྤྱོད་ཇི་ལྟར་སྟོན་ཡང་སྐད་ཅིག་ཙམ་ལ་ཡང་ལོག་ལྟ་མི་སྐྱེ་བ་
དཔེར་ན་ཏི་ལོ་པས་རྗེ་བཙུན་ནཱ་རོ་པ་ལ་དཀའ་ཕྲན་བཅུ་གཉིས་དང་
དཀའ་ཆེན་བཅུ་གཉིས་སོགས་རྣམ་པར་རང་བཞིན་དོན་མེད་པའི་ངལ་
བ་ཁོ་ན་ལས་འདི་ཆོས་སུ་འདུག་སྙམ་པ་མེད་པ་དུ་མ་ཞིག་སྟོན་མཛད་
བཅུག་པ་ལས་ཆོས་ཟབ་མོ་འདི་ལྟ་བུ་བཤད་ཁྲིད་རེ་མཛད་དོ་སྙམ་པ་
མེད་ཀྱང་དད་པ་སྐད་ཅིག་ལས་མ་ལོག་པའི་སྟོབས་ལས་མཐར་ཆོས་
གནང་བ་གསོལ་བ་བཏབ་པས་བླ་མ་ཐང་ཆུ་མེད་པ་ཞིག་ནས་རྗེས་ཟིན་
བླ་མས་ཁྱོད་གདམས་ངག་འདོད་ན་མཎྜལ་ཕུལ་གསུངས་དགའ་སྟེ་ཆུ་
བཙལ་ཡང་མ་རྙེད་པར་རྗེ་བཙུན་གྱི་ཞལ་ནས་ཁྱོད་ཀྱི་ལུས་ལ་ཁྲག་མེད་
92



ལེའུ་གཉིས་པ། ཞར་བྱུང་གི་སྐོར།
དམ་ཟེར་བའི་མོད་ལ་ཚམ་ཚོམ་མེད་པར་རང་གི་ལུས་ནས་ཁྲག་ཕྱུང་ཏེ་
ས་གཞིར་ཆག་ཆག་བཏབ་རྐང་ལག་རྣམས་བཅད་དེ་ཚོམ་བུར་བཀོད་
ནས་ཐུགས་དྲན་མེད་དུ་རྒྱལ་ལ་ཉེ་པ་ན་བླ་མ་ཏེ་ལོ་པས། ཀྱེ་ཧོ་འདི་ནི་
རང་རིག་ཡེ་ཤེས་ཏེ། ། ངག་གི་ལམ་འདས་ཡིད་ཀྱི་སྤྱོད་ཡུལ་མིན། །
ཏི་ལོ་ངས་ནི་ཅི་ཡང་བསྟན་དུ་མེད། ། རང་གིས་རང་ཉིད་མཚོན་ཏེ།
ཤེས་པར་བྱོས། ཞེས་གསུངས་ནས་ལྷམ་ཕུད་ནས་དབུ་ལ་བསྣུན་པས་
ས་ལ་འགྱེལ་ཏེ་བརྒྱལ་བར་གྱུར་ཅིང་། སླར་བརྒྱལ་སངས་པའི་ཚེ་ཕྱག་རྒྱ་
ཆེན་པོའི་གནས་ལུགས་མངོན་སུམ་དུ་གཟིགས་པ་དཀའ་སྤྱད་དད་མོས་
ཁོ་ནའི་རང་རྒྱུད་ལ་རྟོག་པའཁྲུངས་ཚུལ་དུ་མ་ཞིག་ཡོད་ཀྱང་བདག་འདྲ་
བ་མི་ཚེ་རྟོག་གེ་ལ་བསྐྱལ་བ་དག་གིས་ཁོང་དུ་ཆུད་པ་དང་གདམས་ངག་
ཟབ་མོ་ཡིན་པ་ཤེས་དཀའ། དེ་འདྲ་བའི་དཀའ་སྤྱད་དྲག་པོ་ལྟ་ཞོག་ཐ་
ན་ལུས་ངག་གི་ཞབས་ཏོག་ཆུང་ངུ་བྱས་པ་ཡང་ཆོས་རྣམ་དག་དུ་འགྲོ་
ཚུལ་མང་དུ་གསུངས་ཏེ། འབྲོམ་སྟོན་པའི་ཞལ་ནས་ཇོ་བོ་ལ་སྔར་གྱི་བྱ་
བ་དག་ཆོས་སུ་སོང་དང་མ་སོང་ཞུས་པས་ཇོ་བོའི་ཞལ་ནས། ཁྱོད་ཀྱིས་
བླ་མ་སེ་བཙུན་གྱི་གཡོག་བྱས་པ་དེ་ཙམ་ཆོས་སུ་སོང་ལ་གཞན་ཆོས་སུ་མ་
སོང༌། ཞེས་པ་ལྟར་རོ། ༑ སྔར་བཤད་པའི་མོས་གུས་ཡང་དག་པ་ཞིག་
རྒྱུད་ལ་སྐྱེས་ན་བཟླས་བརྗོད་སྐྱེད་རྫོགས་སོགས་འདིས་ནང་ན་མ་འདུས་
པའི་ཟབ་ཆོས་གང་ཡང་མེད་པ་རྒྱལ་བ་རྒོད་ཚང་པས་གསུངས་ཏེ། དེ་
ཡང་། བསྐྱེད་རིམ་བསྒོམ་པ་མང་ལགས་ཀྱང་། ། བླ་མ་བསྒོམ་པའི་
གང་ན་མེད། ༑ བཟླས་བརྗོད་བྱེད་པ་མང་ལགས་ཏེ། ། གསོལ་བ་
འདེབས་པའི་གོང་ན་མེད། ། ཞེས་གསུངས་པ་ལྟར་རོ། ། བླ་མའི་
རྣལ་འབྱོར་སྒོམ་ཚུལ། ཕྱོགས་ཐམས་ཅད་ལས་རྣམ་པར་རྒྱལ་བ་འབྲུག་



9 ' །ལུང་རྟོགས་ཀྱི་འབོལ་གཏམ་ཉུང་ངུ་།
ཀུན་མཁྱེན་པདྨ་དཀར་པོའི་ཞལ་ནས། རིང་བརྒྱུད་ཁྲོ་ཚོགས་སུ་བསྒོམ་
པ་དང་། ཉེ་བརྒྱུད་མཐོ་བརྩེགས་སུ་བསྒོམ་པ། ཀུན་འདུས་ནོར་བུ་
ལུགས་སུ་བསྒོམ་པ་དང་ གསུམ་ལས། དང་པོ་ནི། མདུན་གྱི་ནམ་
མཁར་དཔག་བསམ་ཤིང་གི་སྡོང་པོ། རྩ་བ་གཅིག་ལ་ཡག་ག་དུ་མར་
གྱེས་པའི་དབུས་སུ། རྒྱུད་དང་སེང་གེ་ཆེན་པོ་བརྒྱད་ཀྱིས་བཏེག་པའི་
རིན་པོ་ཆེའི་ཁྲིའི་ཁར་པདྨ་དང་ཟླ་བ་ཉི་མ་བརྩེགས་པའི་སྟེང་དུ། ལྷའི་
གོས་རིན་ཐང་མེད་པ་དུ་མས་ཀླུབས་པའི་གདན་ལ། ངོ་བོ་དྲིན་ཆེན་
ཅན་རྩ་བའི་བླ་མ་རྣམ་པ་རྡོ་རྗེ་འཆང་སྐུ་མདོག་སྔོན་པོ་རྡོ་རྗེ་དང་དྲི་བུ་
སྣོལ་ཐབས་སུ་འཛིན་པ་རྡོ་རྗེ་རྣལ་འབྱོར་མ་སྐུ་མདོག་དམར་མོ་དགའ་
བའི་རྣམ་པར་འགྱུར་བས་དགྱེས་ཤིང་གྲི་གུག་དང་ཐོད་པ་འཛིན་པ་དང་
མཉམ་པར་སྦྱོར་བ། ཕྱག་རྒྱ་དྲུག་གིས་བརྒྱན་པ་གར་གྱི་ཉམས་དགུ་
དང་ལྡན་པ། མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་
བཟང་པོ་བརྒྱད་ཅུས་མཛེས་ཤིང་། གསུང་དབྱངས་ཡན་ལག་དྲུག་ཅུ་
དང་ལྡན་པ། ཐུགས་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ལྔ་དང་
ལྡན་པ། ཕྱོགས་ཐམས་ཅད་ལས་རྣམ་པར་རྒྱལ་བའི་བདག་ཉིད་ཅན་དུ་
གསལ་བ་ལ། ཚིག་བརྒྱུད། དོན་བརྒྱུད། བསྒྲུབ་བརྒྱུད། བཀའ་
བརྒྱུད། སྙན་བརྒྱུད་ཀྱི་བླ་མ་ཐམས་ཅད་དང༌། དུས་གསུམ་གྱི་རྒྱལ་བ་
སྲས་དང་བཅས་པ། ཡི་དམ་ལྷ་ཚོགས། དཔལ་བོ་མཁའ་འགྲོ། ཆོས་
སྐྱོང་བསྲུང་མ་དང་བཅས་པ་ཐམས་ཅད་རྩ་བ་གཅིག་ལ་ཡལ་ག་དུ་མར་
འཕྲོས་པའི་ཚུལ་གྱིས། སྤྲིན་གྱི་ཕུང་པོ་འཁྲིགས་པ་ལྟར་མཁའ་ཁྱབ་ཏུ་
བཞུགས་པར་བསམ། གཉིས་པ་ཉེ་བརྒྱུད་མཐོ་བརྩེགས་སུ་བསྒོམ་པ་ནི།
རང་ལུས་ཐ་མལ་གྱི་སྣང་ཞེན་ལོག་པར་བྱ་བའི་ཆེད་སྣང་ལ་རང་བཞིན་
94



ལེའུ་གཉིས་པ། ཞར་བྱུང་གི་སྐོར།
མེད་པའི་ཡི་དམ་གྱི་ལྷ་རྗེས་སུ་དྲན་པར་བྱས་པའི་རིགས་བདག་གི་ཚུལ་
དུ་རྩ་བའི་བླ་མ་རྡོ་རྗེ་འཆང་དུ་གསལ་བཏབ་པའི་དབུ་ཐོག་ན་ཡར་ལ་
བརྒྱུད་པའི་བླ་མ་རྣམས་མུ་ཏིག་ལྟར་ལ་བརྒྱུས་པ་ལྟར་མཐོ་བརྩེ་གས་སུ་
བཞུགས་པ་དམིགས་ལ་དེ་དག་ཀྱང་ངོ་བོ་ཆོས་ཀྱི་སྐུར་གཅིག་པ། རྣམ་
པ་གང་ལ་གང་འདུལ་གྱི་ཚུལ་དུ་ཐ་དད་པར་སྣང་བ། བརྩེ་བས་གདུལ་
བྱ་ཐམས་ཅད་ལ་དམིགས་པ་མེད་པར་འཇུག་པར་མཛད་པ། དགོས་
འདོད་ཐམས་ཅད་ཡིད་བཞིན་དུ་རྩོལ་བ་ལ་མཐུ་ཐོགས་པ་མེད་པ་མངལ་
བ་ཁོ་ནའི་རང་བཞིན་དུ་བསམ། གསུམ་པ་ཀུན་འདུས་ནོར་བུ་ལུགས་
སུ་བསྒོམ་པ་ནི། རང་ཡི་དམ་ལྷར་གདུལ་བྱ་གསལ་བའི་སྤྱི་བོར་སེང་
གེས་བཏེག་པའི་རིན་པོ་ཚེའི་ཁྲི་པདྨ་དང༌། ཟླ་བ་དང་། དར་གྱིས་
ཀླུབས་པའི་གདན་ལ་དྲིན་ཅན་རྩ་བའི་བླ་མ་རྡོ་རྗེ་འཆང་སྐུ་མདོག་ཨནྡྲི་
ནཱི་ལའི་མདངས་ཅན། ཞལ་འཛུམ་བག་ལྡན་པ་རྡོ་རྗེ་དང་དྲིལ་བུ་འཛིན་
པ། དབུ་སྐྲ་རལ་པའི་ཐོར་ཚུགས་ལ་དར་སྣ་ལྔའི་ཐོད་བཅིངས་པ་རིན་པོ་
ཚེའི་དབུ་རྒྱན། མགུན་རྒྱན། ཕྱག་གདུབ་ཞབས་གདུབ་སེ་མོ་དོ་ལ་
སོགས་པས་བརྒྱན་པ། ཞབས་རྡོ་རྗེ་སྐྱེལ་མོ་ཀྲུང་གིས་བཞུགས་པ། སྐུ་
ལྟ་བས་ཆོག་མི་ཤེས་པ་གསུང་དབྱངས་ཡན་ལག་དྲུག་ཅུ་དང་ལྡན་པ།
ཐུགས་ཇི་ལྟ་བ་དང་ཇི་སྙེད་པ་མཁྱེན་པར་གསལ་བ་ལ། ཕྱོགས་བཅུ་
ནས་རྩེ་ བ་ དང་ བརྒྱུད་ པར་ བཅས་ པའི་ དཔལ་ ལྡན་ བླ་ མ་ དམ་ པ།
སངས་རྒྱས་བྱང་སེམས། དཔའ་བོ་མཁའ་འགྲོ་ཆོས་སྐྱོང་སྲུང་མ་ནམ་
མཁར་གང་བར་བྱོན་པ་ཐམས་ཅད་བླ་མ་རྡོ་རྗེ་འཆང་གི་ངོ་བོར་པའི་སྐུ་
གསུང་ཐུགས་དང་གཉིས་སུ་མེད་པར་གྱུར་བ་བསམ། རྒྱལ་བ་རྒོད་ཚང་
པས་མཛད་པའི་བླ་མ་སངས་རིན་མ་གྲགས་བ་དང་འགྲོ་བའི་མགོན་པོ་



༄༅༑ །ལུང་རྟོགས་ཀྱི་འབེལ་གཏམ་ཉུང་ངུ་།
གཙང་པ་རྒྱལ་རས་ཀྱི་ གསུངས་མ་ལུས་ཀུན་ཁྱབ་སོགས་བརྒྱུད་ པའི་
གསོལ་འདེབས་ཀྱང་བྱ། ཁྱད་པར་དུ། བླ་མ་ཡང་དག་པ་ཡོངས་ཀྱི་དགེ་
བའི་བཤེས་ གཉེན་ ཆེན་ པོས་ བདག་ ལ་ བྱིན་ གྱིས་ བརླབ་ ཏུ་ གསོལ།
བྱམས་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་རྒྱུད་ལ་སྐྱེ་བར་མཛད་དུ་
གསོལ། ཞེས་གསོལ་བ་ལན་བརྒྱ་སྟོང་དུ་མ་འདེབས་དགོས་པ་ཡིན་ཞེས་
འཇམ་མགོན་ཀོང་སྤྲུལ་རིན་པོ་ཆེས་གསུངས། །
ཀྱེ་མ་བླ་མའི་བྱིན་རླབས་མ་ཐོབ་པར། །
དེ་ཡིས་ལྷན་ཅིག་སྐྱེས་པ་ཇི་ལྟར་མྱོང་། །
དེ་ཕྱིར་མོས་གུས་ཆེན་པོས་འོ་དོད་ཀྱིས། །
ཐ་མལ་ཤེས་པ་སྙིང་དབུས་སད་པར་བྱེད། །
ཀུན་མཁྱེན་གྱིས་གསུངས།
ཐོག་མ་ཀུན་སློང་བཟང་པོ་ཞིག་གལ་ཆེ་བས་དེ་ལ་གཟབ་པར་བྱ།
དེ་ཡང་ངེས་འབྱུང་དང་། སེམས་སྐྱེད་གཉིས་སུ་མ་འདུས་པ་ཞིག་མེད་
ལ། ༈ དེ་ལས་དང་པོ་ངེས་འབྱུང་ནི། འཁོར་བ་སྤྱི་དང་བྱེ་བྲག་གི་སྡུག་
བསྔལ་ལ་ཡང་ཡང་བརྟགས་ནས། སྲིད་པའི་ཕུན་ཚོགས་ལ་བློ་ལོག་པ་
ཞིག་སྟེ། དེ་མེད་ན། ཆོས་སྒྲུབ་ལོ་ཐོས་ལོ་ཙམ་གྱིས་གང་ཡང་མི་ཕན་པ་
མ་ཟད། ངེསའབྱུང་འདི་ཉིད་རྒྱུད་ལ་མ་སྐྱེ་ན་གཏན་གྱི་བདེ་བ་ཞིག་
ཐོབ་པའི་ཐབསགཏན་ནས་མེད་དེ། འཇམ་མགོན་བླ་མ་ཙོང་ཁ་བ་ཆེན་
པོའི་ཞལ་ནས། རྣམ་དག་ངེས་འབྱུང་མེད་པར་སྲིད་མཚོ་ཡི། ། བདེ་
འབྲས་དོན་གཉེར་ཞི་བའི་ཐབས་མེད་ལ། ། ཞེས་གསུངས་པའི་ཕྱིར།
དེ་ཡང་རྒྱུད་ལ་སྐྱེ་པའི་ཚད་དོན་འདྲ་ཡང་བཤད་ཚུལ་གཉིས་སུ་གསུངས་
ཏེ། སྔར་ཚེ་འདིའི་དོན་བསྒྲུབ་འདོད་གཙོ་བོར་གྱུར་ཅིང་ཕྱི་མའི་དོན་དུ་



ལེའུ་གཉིས་པ། ཞར་བྱུང་གི་སྐོར།
ཆོས་བསྒྲུབ་འདོད་ཞར་བྱུང་ཙམ་ལས་མེད་པ་ལས་གོ་ལྡོག་སྟེ་ཚེ་འདི་ཞར་
བྱུང་ཙམ་དུ་སོང་ཞིང་ཕྱི་མ་དོན་གཉེར་གཙོ་བོར་སོང་པ་བྱུང་ན་ངེས་
འབྱུང་སྐྱེ་བ་བཤད་པ་ཞིག་དང་། ལྷག་པར་དུ་ངེས་འབྱུང་གྱི་བློ་རྣལ་མ་
ཞིག་རྒྱུད་ལ་སྐྱེ་ན། དཔེར་ན། སང་རང་འཆི་བར་ཐག་ཆོད་པ་ན་ཆོས་
ཀྱི་གོ་བ་ཐན་ཐུན་ཡོད་པ་ཡན་ཆད་ལ་གཉེན་རྫས་སོགས་སྲིད་པའི་ཕུན་
ཚོགས་འདི་སྒྲུབ་སྙམ་པའི་བློ་མི་སྐྱེ་ཞིང་། འཆི་བ་ཁོ་ན་ཡིད་ལ་དྲན་པའི་
འཆི་ཁ་མའི་བློ་ལྟ་བུ་ཞིག་བྱུང་ན་ངེས་འབྱུང་སྐྱེས་པའི་ཚད་དུ་ཀུན་
མཁྱེན་པདྨ་དཀར་པོ་དང་རྗེ་བདག་ཉིད་ཆེན་པོ་སོགས་སྐྱེས་ཆེན་དམ་པ་
དུ་མས་གསུངས་འདུག་ལ་དེ་ནི་གདམས་ངག་ཟབ་མོ་ཞིག་གོ །
༈ གཉིས་པ་བྱང་ཆུབ་ཀྱི་སེམས་ནི། སྲིད་ཞིའི་རྒུད་པ་ཐམས་ཅད་
སེལ་བ་བྱེད་པའི་ཐབས་ཚུལ་གཅིག་པུ་ནི་བྱང་ཆུབ་ཀྱི་སེམས་དེ་ཡིན་ལ་
དེ་རྒྱུད་ལ་ནམ་སྐྱེས་པ་ན་དེ་ལས་གཞན་པའི་ཆོས་གང་མ་སྐྱེས་ཀྱང་ཐེག་
པ་ཆེན་པོ་པ་དང་དེས་ཐ་ན་བྱ་རོག་ལ་ཟན་ཅུང་ཟད་སྦྱིན་པ་ཡན་ཆད་
བྱང་སེམས་ཀྱི་སྤྱོད་པའི་གྲངས་སུ་འགྲོ་བ་དང་དེ་དང་བྲལ་ན་སྟོང་གསུམ་
རིན་པོ་ཆེས་བཀང་སྟེ་སྦྱིན་པ་དང་བསྐྱེད་རྫོགས་སོགས་ཇི་ལྟར་སྒོམ་ཀྱང་
ཐེག་པ་ཆེན་པོའི་དགེ་བ་ཞིག་དུ་མི་འགྲོ་བ་གསུངས་ལ། དེ་ཡང་སྒོམ་
ཚུལ་ཟབ་མོ་ལྟ་རྒྱུད་ཀྱི་ལུགས་ལ་བདག་གཞན་རྗེ་བའི་སྒོ་ནས་སྒོམ་པ་
དང་རྒྱ་ཆེན་སྤྱོད་རྒྱུད་ཀྱི་ལུགས་ལ་རྒྱུ་འབྲས་མན་ངག་བདུན་གྱི་སྒོ་ནས་
སྒོམ་ཚུལ་སོགས་སྣ་ ཚོགས་ཡོད་ཀྱང་། ཕ་དམ་པ་སངས་རྒྱས་ཀྱིས།
རང་གི་མི་འདོད་ཚད་གཞན་ལ་མ་བྱེད། རང་གི་འདོད་ཚད་ཐམས་ཅད་
སེམས་ཅན་གཞན་ལ་གྱིས་དང་དེ་ལས་ལྷག་མེད། ཅེས་དྲུང་པ་གཟི་རྣ་
ཅན་ལ་གསུངས་པ་དང་། གྱོན་ཁོ་རང་གིས་ལེན་པ་དང་། ། རྒྱལ་ཁ་
47



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
གཞན་ལ་འབུལ་བར་ཤོག ། ཅེས་དགེ་བཤེས་ཆེན་པོ་གླང་ཐང་པའི་
གསུངས་དེགཉིས་ཀྱི་ནང་ལ་མ་འདུས་པའི་སེམས་སྐྱེད་ཀྱི་ཉམས་ལེན་
ཞིག་ག་ལ་སྲིད། བྱམས་སྙིང་རྗེ་སོགས་སྔོན་དུ་རང་ཉིད་འཁོར་བར་
འཁྱམས་ཚུལ་བསམས་པ་ན་ཡིད་ལ་འགྱུར་བ་ཅི་ཡང་མ་ཐོན་པ་ཞིག་
གིས། སེམས་ ཅན་ གཞན་གྱི་ སྟེང་ དུ་བསམ་ པ་ན་དེརྣམས་ཀྱི་སྡུག་
བསྔལ་མི་བཟོད་པ་ལས་དང་པོ་པ་ལ་འོངས་པ་མེད་པས་སྔོན་དུ་རང་གི་
སྟེང་དུ་བསམ་དགོས་གསུངས་པ་ཞིག་འདུག་པ་ནི་རྨད་དུ་བྱུང་བའི་ལམ་
ཀྱི་རིམ་པ་ཞིག་ཡིན་ལ། དེ་ནས་རང་རྩ་བའི་མའི་དྲིན་ལྷོང་ལྷོང་མབྱུང་
བར་དུ་བསམ་པ་དང་། དེ་ནས་རྩ་བའི་ཕ་དང་གཉེན་གཤེས་སོགས་
ཐོག་མར་སྐྱེ་སླ་བའི་སེམས་ཅན་དག་ལ་བསམ་ནས་མཐར་ནམ་མཁའི་
བསྡུས་པའི་སེམས་ཅན་དག་ལ་བསམ་དགོས་པ་ཡིན་ཏེ། དཔེར་ན།
ལོ་སྔ་མ་སྲོགབསྐྱབས་པའི་གང་ཟག་དང་། ལོ་ཕྱི་མ་སྲོག་བསྐྱབས་པའི་
གང་ཟག་གཉིས་ལ་དུས་སྔ་ཕྱི་ཙམ་ལས་དྲིན་ཆེ་ཆུང་མཉམ་པ་ལྟར་དུ་
རང་གིས་མ་ཤེས་པ་ཟད་ཀྱི་ཚེ་སྔ་མའི་ཕ་མ་དང༌། ཚེ་འདིའི་ཕ་མ་
གཉིས་ལ་ཚེ་སྔ་ཕྱི་ཙམ་ལས་དྲིན་ཆེ་ཆུང་གཏན་ནས་མེད་པ་ཞིག་གོ །
བྱིས་པ་མགུ་བའི་ཡོན་ཏན་ཕྲ་མོ་ལ་ངོ་མཚར་རྒྱུ་ཅི་ཡང་མེད་ལ། བྱང་
ཆུབ་ཀྱི་སེམས་རིན་པོ་ཆེ་འདི་སེམས་ཅན་གྱི་ནང་ནས་དམན་པ་ཞིག་གི་
རྒྱུད་ལ་སྐྱེ་ན་ཡང་གང་ཟག་དེ་ནི་ཤིན་ཏུ་ངོ་མཚར་བ་དང་རྨད་དུ་བྱུང་བ་
ཞིག་ཡིན་ཏེ། རྒྱལ་སྲས་བདག་ཉིད་ཆེན་པོ་ཞི་བ་ལྷས།
སེམས་ཀྱི་རིན་ཆེན་ཁྱད་པར་འདི། །
སྔ་ན་མེད་པའི་རྨད་ཅིག་འཁྲུངས། །
ཞེས་པ་ལྟར་རོ། ། དེ་འདྲའི་གཞན་ཕན་གྱི་སེམས་དེ་སེམས་
98



ལེའུ་གཉིས་པ། ཞར་བྱུང་གི་སྐོར།
ཅན་ཐ་མ་བ་དག་ལ་རང་དོན་དུ་རྨི་ལམ་ན་ཡང་སེམས་སྐྱེ་མ་མྱོང་ན་
གཞན་དོན་དུ་ལྟར་ཅི་སྨོས་ཏེ། སྤྱོད་འཇུག་ལས། སེམས་ཅན་དེ་དག་
ཉིད་ལ་སྔོན། ། རང་གི་དོན་དུ་འདི་འདྲའི་སེམས། ། རྨི་ལམ་དུ་
ཡང་མ་རྨིས་ན། ། གཞན་གྱི་དོན་དུ་ ག་ ལ་སྐྱེས། ། ཞེས་པ་ལྟར་
སེམས་ཅན་གྱི་ནང་ན་དེ་འདྲ་བའི་ཕན་སེམས་ཅན་ཤིན་དུ་དཀོན་ཞིང་
གལ་སྲིད་སྐྱེས་ན་ཕན་འདོགས་ཀྱང་ཆེ་བས་ན་སེམས་དེས་ཐུགས་རྒྱུད་
ལེགས་པར་གཏམ་པའི་ཇོ་བོ་བཀའ་གདམས་པ་དག་གིས་ནི་ཉམས་ལེན་
གྱི་དངོས་གཞི་འདི་ཉིད་ལ་འབད་པ་མཛད་དོ། ། ༈ དེ་ལྟར་མོས་གོས་
དང་ངེས་འབྱུང་ སེམས་བསྐྱེད་གསུམ་པོ་འདི་ གསུམ་ནི་ དྭགས་རྒྱུད་
འདིའི་ལུགས་ལ་ལམ་ཐམས་ཅད་ཀྱི་གཙོ་བོར་ཡིན་པ་བཞེད་པ་ཡིན་ཏེ།
དྭགས་རྒྱུད་བསྟན་པའི་གཙུག་རྒྱན་ཀུན་མཁྱེན་མི་སྐྱོད་རྡོ་རྗེའི་ཞལ་ནས།
དེས་ན་བསླབ་བྱའི་གཙོ་བོ་བརྒྱུད་པ་འདི་ལ་མོས་གུས། སེམས་ཅན་ལ་
བྱང་སེམས། ཚེ་འདི་ལ་ཞེན་ལོག་གསུམ་པོ་དེ་ཕྲེང་བར་བཅད་ཁ་ཙམ་
མིན་པར་ཉིན་མོ་མི་གཡེང་བ་དང་། མཚན་མོ་མི་གཉིད་བར་བསྒོམ་
དགོས། མ་བསྒོམ་ན་རྒྱུད་ལ་མི་སྐྱེ། བསྒོམས་ན་སྐྱེ་བ་ཤེས་པའི་ཆོས་
ཉིད་ཡིན་པའི་ཕྱིར། ཞེས་གསུངས་པའི་ཕྱིར། ཕྲལ་སྣང་འཇིག་རྟེན་
ཚོར་བ་ཟབ་མོའི་ཁྲོད། །
སྣ་ཚོགས་རྟོག་འགྱུ་འདྲ་མིན་གཡོ་ན་ཡང་། །
རང་བཞིན་ཐ་མ་འཆི་བས་མཚོན་པ་དེ། །
སྙིང་ལ་དྲན་ནས་ཅུང་ཟད་འབད་ཁུལ་བྱས། །
སྤྱི་ལོ༢༠༠༧ལོར་ཕྲན་འགྱུར་མེད་ནས་དམ་པ་དུ་མས་བྱིན་གྱི་
རླབས་པའི་གནས་ཁྱད་པར་ཅན་གུ་ཕུ་རི་ཁྲོད་ནས་བྲིས་པ་དགེའོ། །



༄༅ །ལུང་རྟོགས་ཀྱི་འབེལ་གཏམ་ཉུང་ངུ་།
༄༅༄༅། །ནང་ཆོས་ཀྱི་འཇུག་སྒོ།
རྟ་རྨིག་ལྕགས་ཀྱིས་བཙལ་ཀྱང་མཇལ་དཀའ་བ། །
མཇལ་བའི་སྐལ་བཟང་བདག་གིས་ཁྱོད་ཞབས་ཀྱི། །
ཞབས་སེན་ཟླ་བའི་ཟེའུ་འབྲུ་ཆ་ཙམ་ལའང་། །
དད་པའི་ཡིད་དེས་ཁྱོད་ལ་རྟག་ཏུ་གུས། །
ལོ་ངོ་སྟོང་ཕྲག་གཉིས་ལྷག་གི་སྔོན་དུ་བྱོན་པའི་སྟོན་པ་སངས་
རྒྱས་མཆོག་ནི་ཆེས་མཁས་ཀྱི་དགེ་རྒན་ཞིག་ཡིན་ལ། ལས་ཀ་ཐམས་
ཅད་ཀྱི་ནང་ནས་ཆོས་བསྟན་པའམ་སློབ་ཁྲིད་བྱེད་པ་དེ་གཙོ་པོ་ཡིན་ལ།
མཛད་པ་ལ་དབྱེ་བ་བཅུ་གཉིས་སོགས་མང་པོའི་ནང་ནས་ཆོས་སྟོན་པ་
ལས་ལྷག་པའི་མཛད་པ་ཞིག་མེད་དེ། རྗེ་བདག་ཉིད་ཆེན་པོས།
མཛད་པ་ཀུན་ལས་གསུང་གི་ནི། ། མཛད་པ་མཆོག་ཡིན་དེ་
ཡང་ནི། ། ཞེས་པའི་གཞུང་དོན་ལ་སློབ་མ་དང་དགེ་རྒན་གཉིས་ཀས་
ངེས་པར་དུ་གོ་བ་ལེགས་པོ་ཞིག་ལེན་དགོས་པ་ཡིན་ལ། དཔེར་ན།
རིན་ཆེན་སྲོག་དང་མ་བྲལ་ན། ། རྒྱུ་མའི་ནོར་ནི་བཙལ་ཀྱང་རྙེད། །
ཅེས་པ་ལ་ནད་ པ་དང་སྨན་པ་ གཉིས་ ཀས་གོ་རྒྱུ་ཡོད་པར་བཤད་པ་
བཞིན་ནོ། ། བརྡ་སྤྲོད་ཚུལ་ལ་མཚོན་ན་རྒྱལ་པོའི་བཙུན་མོ་སྙིང་དུ་
སྡུག་པ་འཆི་བ་ལ་བློན་པོས་བརྡ་སྤྲད་པ་བཞིན་ཤིན་ཏུ་ཐབས་ལ་མཁས་
པ་ཞིག་གོ ། སྟོན་པའི་གསུང་དག་ནི། སྣོད་བཅུད་ལེགས་པའི་ཕྱོགས་
100



ལེའུ་གཉིས་པ། ཞར་བྱུང་གི་སྐོར།
སུ་འཁྲིད་པར་བྱེད་པའི་སློབ་གསོ་ཤ་སྟག་ཡིན་ལ། ང་ཚོ་བོད་ལ་མཚོན་
ན་ དུས་ རབས་ བཅུ་ བཞི་ པའི་ དུས་ མཇུག་ ཏུ་ བཀའ་ བརྒྱུད་ པའི་
མཁསཀུན་དགའ་རྡོ་རྗེས་ཕྱོགས་གཅིག་ཏུ་བསྒྲིགས་པའི་བཀའ་འགྱུར་
ཞེས་པ་ལ་གླེགས་བམ་བརྒྱ་དང་བཞིའམ་བརྒྱུད་ཡོད་པ་དག་ཀྱང་སློབ་
དེབ་བརྒྱ་ལྷག་ཅིག་ཡིན་ལ། དེ་བཞིན་དུ་བསྟན་འགྱུར་བོད་ཡིག་ཏུ་
བསྒྱུར་བ་དག་དུས་རབས་བཅུ་བཞི་པའི་ནང་ཞ་ལུ་མཁན་ཆེན་བུ་སྟོན་
རིན་ཆེན་གྲུབ་ཀྱིས་ཕྱོགས་བསྒྲིགས་མཛད་ལ་གླེགས་བམ་ཉིས་བརྒྱ་དང་
བཅོ་བརྒྱད་ཙམ་ཡོད་ལ་དེ་དག་ཀྱང་ཆེས་གཏིང་ཟབ་པའི་སློབ་དེབ་ཅིག་
གོ ། ནང་ཆོས་ལ་དད་མཁན་དག་ནི་སློབ་མ་ཡིན་ལ། དེས་ན་སངས་
རྒྱས་ཆོས་ལུགས་ལ་ཞུགས་པ་སུ་དང་སུ་ཡིན་ཀྱང་རང་གི་བློ་དང་མཐུན་
པ་གོང་གི་སློབ་དེབ་དག་ངེས་པར་དུ་མཉན་དགོས་ལ། གལ་སྲིད་དད་
པའི་ཡུལ་མ་ནོར་བ་ཞིག་ཡིན་ཀྱང་ཤེས་རབ་ཀྱི་གྲོགས་དང་འབྲེལ་བའི་
དོད་པ་མེད་པར་གྱུར་ན། ཇི་སྐད་དུ། དད་པ་ནི་བག་རེ་ཡོད་ཤེས་རབ་
མེད་པ་དེ་ལ་ངུ་བའི་ཁ་ལ་བལྟས་ན་ངུ་བྲོ། དགོད་པའི་ཁ་ལ་བལྟས་ན་
དགོད་བྲོ་ཆུ་སྣ་བཞིན་དུ་ཅི་ཟེར་ལ་བདེན་སྙམ་ནས་གར་ཁྲིད་སར་འགྲོ་
ཞེས་གསུངས་པ་ལྟར་འགྱུར་བས་ཐ་ན་བདེན་བཞི་དང་། སྐྱབས་གསུམ་
གྱི་རྣམ་བཞག་རགས་པ་ཙམ་ཞིག མ་བསླབ། མ་སྦྱང་། མ་ཤེས་པའི་
ཐབས་མེད་པ་ཞིག་ཆགས་སོ། །
དང་པོ་བདེན་བཞི་ལ། རྒྱུ་འབྲས་ཀྱི་དབང་དུ་བྱས་ན་དང་པོ་
ཀུན་འབྱུང་དང་། ཕྱིས་སུ་ སྡུག་ བདེན་ བསྟན་ དགོས་ པ་ཡིན་ཀྱང་།
ཐོག་མར་སྡུག་བདེན་གྱི་རང་མཚན་ནམ་ཉེས་དམིགས་ཤེས་པ་ཤིན་ཏུ་
གལ་ཆེ་བ་ལ་དགོངས་ནས་སྟོན་པས་དང་པོ་འདི་ནི་སྡུག་བསྔལ་འཕགས་
101



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
པའི་བདེན་པའོ། ། འདི་ནི་ཀུན་འབྱུང་འཕགས་པའི་བདེན་པའོ། །
འདི་ནི་འགོག་པ་འཕགས་པའི་བདེན་པའོ། ། འདི་ནི་ལམ་འཕགས་
པའི་བདེན་པའོ། ། ཞེས་བདེན་བཞི་ངོ་བོ་ལ་བཟླས་པ་དེ་ཐོག་མར་
བསྟན་ལ། རྒྱུད་བླ་ལས་ཀྱང་། ནད་ནི་ཤེས་བྱ་སོགས་གསུངས་སོ། །
སྡུག་བདེན་ལ། ཀུན་བཏུས་ལས། སྡུག་བསྔལ་གྱི་བདེན་པ་
གང་ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱང་རིག་པར་བྱའོ། །
ཞེས་པ་ལྟར་ཕྱི་ཡི་སྣོད་དང་། ནང་སེམས་ཅན་གྱི་སྐྱེ་འཆི་སོགས་མང་ན་
ཡང་། སྡུག་བསྔལ་འཁོར་བ་ཅན་ཕུང་བོ། ཞེས་པ་ལྟར་ནང་སེམས་
ཅན་གྱི་ཉེར་ལེན་གྱི་ཕུང་པོ་དང་། བདེ་སྡུག་གྱི་ཚོར་བའི་སྟེང་ནས་སྡུག་
བདེན་བསྟན་ལ་འབེབ་པ་ལ་བདེ་བ་འགྱུར་བའི་སྡུག་བསྔལ་དང་། སྡུག་
བསྔལ་གྱི་སྡུག་བསྔལ། ཁྱབ་བ་འདུ་བྱེད་ཀྱི་སྡུག་བསྔལ་གསུམ་མདོ་ལས་
གསུངས་པ་ཡིན་ལ། སྤྱིར་སེམས་ཅན་གྱི་སྐྱེ་འཆི་ཡ་ང་བ་དག་ནི་ཚོར་བ་
བདེ་སྡུག་ལ་འདོར་ལེན་བྱེད་པ་ལས་བྱུང་བ་ཡིན་ཞེས་བཤད་ན་མ་ཆོག་
པ་མེད། དེ་ལ་དགོངས་ནས་སེམས་བྱུང་ལྔ་བཅུ་རྩ་གཅིག་ཅེས་པའི་
ཤེས་པ་མང་པོའི་ནང་ན་ས་ཁྱིམ་པ་དང་རབ་བྱུང་དག་རྩོད་བའི་རྩ་བ་
གྱུར་བའི་ ཕྱིར་སྟོན་པ་མཆོག་གིས་ཚོར་བ་འདུ་ཤེས་གཉིས་ཕུང་པོར་
བགྲང་བར་མཛད་དོ། ། ལུས་སེམས་ཀྱི་མྱོང་བ་ཁྱད་པར་ཅན་དེ་ལ་
དབྱེ་ན་བདེ་བ་ཞེས་པ་དང༌། སྡུག་བསྔལ་བ་དང་། བཏང་སྙོམས་དང་
གསུམ་མོ། ། དེ་ལས་བདེ་བ་ནི། འཚོ་གནས་ཀྱི་སྙིང་པོ་མཐར་ཐུག་
ཡིན་ལ། དེ་མི་འདོད་པ་དང་། དེ་ལ་ཞེན་པ་མེད་པའི་སྲོག་ཆགས་སུ་
ཡང་མེད་ལ། ཐེག་པ་ཆེན་པོའི་ཆོས་ཀྱི་ནང་ལ། རང་གིས་གང་འདོད་
པ་དེ་གཞན་གྱིས་ཀྱང་འདོད་ལ། རང་གིས་མི་འདོད་པ་དེ་གཞན་གྱིས་
102



ལེའུ་གཉིས་པ། ཞར་བྱུང་གི་སྐོར་
ཀྱང་མི་འདོད་པ་ཡིན་གསུངས་པ་ལྟར་རང་གི་རྒྱུད་ཇི་བཞིན་ཉམ་ཐག་
པའི་སེམས་ཅན་མིག་མེད་པ་དང་། རྐང་པ་མེད་པ། མགོ་མེད་པ་དག་
ཀྱང་རྒྱུགས་པ་དང་། གཡོ་བ། འགུལ་བ་སོགས་བྱ་བ་བྱེད་པ་ཐམས་
ཅད་འདོར་ལེན་དེའི་ཁྱད་དུ་བྱས་པ་ཡིན་པས་སྟོང་གསུམ་ཀུན་ཀྱང་
འཐེན་ཤུགས་དེས་ད་ལྟ་འཐེན་པ་དང་ཕྱིས་སུ་དེ་འདྲའི་ཁྱད་པར་ཅན་
ཞིག་གི་ཀློང་དུ་ངེས་པར་དུ་ཐིམ་ངེས་པ་ཞིག་གོ ། འོན་ཀྱང་བདེ་བ་དེ་
སྒྲུབ་ཚུལ་ལ་གནམ་ས་བཞིན་ཁྱད་པར་ཆེ་ལ། དུས་ཚོད་ཀྱང་ཐང་གཅིག
ཉིན་གཅིག ལོ་གཅིག ཚེ་འདི། ཚེ་ཕྱི་མ། སྐྱེ་བར་དུ་མར། རང་ཁོ་
ནར། རང་གཞན་ཐམས་ཅད་སོགས་ཁྱད་པར་མི་འདྲ་བ་རྟ་རྨིག་གི་སྤུ་
ལྟར་མང་ངོ་། ། ཟག་བཅས་ཀྱི་བདེ་བ་དེ་སྲོག་ཐམས་ཅད་ཀྱིས་འདོད་
ན་ཡང་། རྨི་ལམ་ལོ་བརྒྱ་བདེ་མྱོང་ནས། ། སད་པ་འགྱུར་བ་གང་ཡིན་
དང་། ། འགའ་ཞིག་ཡུད་ཙམ་བདེ་མྱོང་ནས། ། སད་པ་འགྱུར་བ་
གང་ལ་ཡང་། ། བདེ་བ་དེ་ནི་ཕྱིར་འོངས་མེད། ། ཚེ་རིང་ཚེ་ཐུང་
གཉིས་ཀ་ཡང་། ། འཆི་བའི་དུས་སུ་དེ་འདྲར་ཟད། ། ཅེས་པ་ལྟར་
ཚེ་འདི་ཅི་ཙམ་བདེ་བ་དང་། ཇི་ལྟར་འབྱོར་ཡང་འཆི་བའི་དུས་སུ་རྨི་
ལམ་གྱི་སྣང་བ་གཉིད་སད་པ་བཞིན་དུ་འགྱུར་བ་དང༌། ཡུན་རིང་པོ་
འགྲོགས་པ་ན་ཚེ་འདི་བྱ་བཞག་ཐམས་ཅད་ལ་མཐར་སུན་པ་མི་སྐྱེ་བ་དེ་
ནི་གང་ཡང་མེད་པ་ཡིན་ཏེ། དཔེར་ན་འཇིག་རྟེན་ན་མི་སྲིད་པའི་
གནས་ཁང་ཞིག་ཏུ་ཉིན་བརྒྱ་ཐམ་པ་གནས་ན་མཐར་སུན་པ་སྐྱེས་ནས་
གནས་གཞན་དུ་འགྲོ་འདོད་པའི་བློ་སྐྱེས་པ་བཞིན་ཏེ། དགའ་བོ་མངའ་
འཇུག་གི་མདོ་ལས། དགའ་བོ་འཆག་པ་དང་འདུག་པ་དང་འགྲེང་བ་
དང་ཉལ་བའི་སྤྱོད་ལམ་དག་ཀྱང་སོ་སོར་སྡུག་བསྔལ་བར་རིག་པར་བྱ་སྟེ།
ir
RG W
103



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
བསམ་གཏན་པའི་སྤྱོད་ལམ་དེ་དང་དེ་དག་གི་རང་བཞིན་བརྟགས་ན།
གལ་ཏེ་འཆག་པས་ཉི་མ་འདའ་བ་བྱེད་ཅིང་འགྲེང་བ་མི་བྱེད་ན་དེས་
འཆག་པ་དེ་ལ་སྡུག་བསྔལ་ཁོ་ན་སོ་སོར་མྱོང་བར་འགྱུར་གྱི། འཆག་པ་
དེ་ལ་བདེ་བའི་འདུ་ཤེས་འབྱུང་བར་ནི་མི་འགྱུར་རོ། ། ཞེས་པ་ལྟར་
འགྱུར་བས་དེ་ལ་འགྱུར་བའི་སྡུག་བསྔལ་ཞེས་བགྲང་བར་མཛད་དོ། །
གཉིས་པ་སྡུག་བསྔལ་ནི། ཚེ་སྲོག་གི་རྒྱུ་བ་གྲུབ་བ་དག་གིས་མི་འདོད་པ་
དང་། ཆེས་མི་དགའ་བ་ནི་ལུས་སེམས་ཀྱི་མྱོང་བའམ་ཚོར་བ་རྩུབ་མོ་དེ་
ལ། མིང་གཞན་སྡུག་བསྔལ་ཟེར་བ་དེ་ཡིན་ལ། འགྲོ་བ་མིའི་རིགས་ཀྱི་
བསམ་ཡུལ་ལས་འདས་པའི་སྡུག་བསྔལ་མྱོང་བཞིན་པའི་སེམས་ཅན་དུ་
མ་ཡོད་པ་ཡིན་ལ། སེམས་ཅན་ནམ་སྲོག་ཆགས་ཀྱང་ནམ་མཁའི་ཤིང་
རྟའི་འཁོར་ལོའི་ཁྱོན་ཙམ་ལའང་། མི་སྣང་བའི་སེམས་ཅན་ཞེས་བྱ་བ་
སངས་རྒྱས་ཀྱི་སྤྱན་གྱིས་གཟིགས་པ་སྟོང་གསུམ་གྱི་སེམས་ཅན་གཞན་
ཐམས་ཅད་པས་ཀྱང་མང་བ་ཡོད་པར་མདོ་ལས་གསུངས་པ་ལྟར་མང་
ཀྱང༌། མི་ཡི་སེམས་ཐོག་གྱི་མྱོང་བ་རྩུབ་མོ་དེ་ལ་ལུས་ཚོར་ཀྱི་སྡུག་བསྔལ་
ལམ་ལུས་ཀྱི་སྡུག་བསྔལ་དང་། སེམས་ཚོར་སྡུག་བསྔལ་ལམ་སེམས་ཀྱི་
སྡུག་བསྔལ་གཉིས་ཀྱི་ཁོངས་སུ་འདུས་ལ། མི་ཐ་མ་བ་དག་ལ་ཟ་རྒྱུ་དང་།
གྱོན་རྒྱུ་མེད་པ། བཀྲེས་པ། སྐོམ་པ་སོགས་ཕལ་ཆེར་ལུས་ཀྱི་སྡུག་
བསྔལ་ཤུགས་ཆེ་ལ། མི་ཡི་དབང་པོ་དང༌། མི་མཆོག་རྣམས་ལ་སེམས་
ཀྱི་སྡུག་བསྔལ་ ཆེས་ ཚེ་ བར་ དེ་ ལོ་ སྟོང་ ཕྲག་ གི་སྔོན་ནས་སྟོན་ པས་
གསུངས་ལ། དེའི་རྗེས་དུས་རབས་གཉིས་པའི་ནང་དུ་བྱོན་པའི་རྒྱལ་
སྲས་ཨརྱ་དེ་བས་ཀྱང་། མཆོག་ལ་ཡིད་ཀྱི་སྡུག་བསྔལ་དང་། ། ཐ་མ་
རྣམས་ལ་ལུས་ཀྱིས་སོ། ། སྡུག་བསྔལ་གཉིས་ཀྱིས་འཇིག་རྟེན་འདི། །
104



ལེའུ་གཉིས་པ། ཞར་བྱུང་གི་སྐོར།
ཉིན་རེ་ཉིན་རེ་འཇོམས་པར་བྱེད། ། ཅེས་པའི་སྙན་ཚིག་རིན་ཐང་
ཅན་ཞིག་གསུངས་པ་བཞིན་དུ། དུས་རབས་ཉེར་གཅིག་ནང་དཔལ་
འབྱོར། ཚན་རྩལ། འཚོ་ཆས་སོགས་འཇིག་རྟེན་གྱི་རྩེ་མོ་ལ་ཐོན་པ་
དག་གི་ནང་ན་ཡང་ནང་སེམས་ཀྱི་སྡུག་བསྔལ་ནི་ཉིན་རེ་ལས་ཉིན་རེ་
ཆེས་ཆེ་རུ་སོང་བ་དང་། ཁེར་རྐྱང་གི་མི་ཚེ་དང༌། ཡི་མུག་གི་ནད་ཀྱིས་
མནར་ནས། མི་དང་མིའི་བར་གྱི་བར་ཐག་ཇེ་རིང་དུ་སོང་ནས་རྙོག་
འཛིང་ཅན་གྱི་འཚོ་བ་ཞིག་ཏུ་ཆགས་ཡོད་པ་ལ་དེ་ནི་སྟོན་པ་མཆོག་གིས་
ལོ་སྟོང་གཉིས་ཀྱི་སྔོན་ནས་དམ་པའི་ལྷ་ཆོས་མ་གཏོགས་འདོད་ཡོན་
དང་། རྒྱུ་ཟས་གྱིས་ནང་སེམས་ཀྱི་དཀའ་ངལ་སེལ་མི་ནུས་གསུངས་པ་
དེ་མངོན་དུ་གྱུར་པ་ཞིག་དང་། སྡུག་བདེན་གྱི་རང་མཚན་རྗེན་པར་
བསྟན་ནས་གཅེར་བུར་རྒྱུ་བ་ཞིག་གོ ། །
གསུམ་པ་བཏང་སྙོམས་ནི། ། དེས་ན་གང་དུ་བཤད་པའི་ཚོར་
བ་སྡུག་བསྔལ་དང་། བདེ་བ་གཉིས་ལས། ཚོར་བ་སྡུག་བསྔལ་དེ་ལ་
ངེས་པར་འབྱུང་བ་དུད་འགྲོ་ལ་ཡང་ཡོད་པ་ཡིན་ལ། བདེ་བ་ལ་ངེས་པ་
འབྱུང་བ་ནི་ཕྱི་རོལ་བ་ལ་ཡོད་པ་ཡིན་ལ། ཟག་བཅས་ཚོར་བ་བཏང་
སྙོམས་ལ་ངེས་པ་འབྱུང་ནས་དེའི་ཉེས་དམིགས་རྟོགས་པ་ན་སྡུག་བདེན་
ཕྲ་མོའི་ཉེས་དམིགས་རྟོགས་པ་འཇོག་པ་ཡིན་ལ་དེ་ནི་ནང་པ་སངས་
རྒྱས་པའི་ཁྱད་ཆོས་ ཤིག་ཡིན་ཏེ། པན་ཆེན་བློ་བཟང་ཆོས་ ཀྱི་ རྒྱལ་
མཚན་གྱི་གསུང་ལས། འཁོར་བའི་ཉེས་བརྒྱ་སེལ་བའི་ཚུལ་མང་ཡང་
སྡུག་བསྔལ་གྱིས་འཇིགས་ནས་ཐར་འདོད་དུད་འགྲོ་ལ་ཡང་ཡོད། ཟག་
བཅས་ཚོར་བ་བདེ་བ་ལ་ཡིད་འབྱུང་ཕྱི་རོལ་པ་ལ་ཡོད། དེས་ན་འདུ་
བྱེད་རང་བཞིན་གྱི་ཉེ་བར་ལེན་པའི་ཕུང་པོ་འདི་སྡུག་བསྔལ་གྲུབ་དང་
105



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
གྲུབ་པའི་སྣོད། ནད་དང་འབྲས་དང་ཟུག་ངུ་དང་དམིགས་ནས་སྒོམ་ན་
བྱུང་ཡང་ ལ། ཞེས་ པའི་ནང་དོན་སྐྱབས་ གཅིག་བླ་མས་ནང་ཆོས་
ངོསསྤྲོད་ལས་གསུངས་པ་ལྟར་ཟབ་བོ། །
གཉིས་པ་ཀུན་འབྱུང་ནི། གང་མི་འདོད་པ་དང་། སྡུག་བསྔལ་
བ་ཐམས་ཅད་ནི་རྐྱེན་ཚོགས་པའི་དབང་གིས་བྱུང་བ་ཡིན་ལ། རྐྱེན་
མང་ཡང་གཙོ་བོ་ནི། ཉོན་མོངས་པ་དང་། ལས་གཉིས་ལས་བྱུང་བ་
ཡིན་ལ། ཀུན་བཏུས་ལས། ཀུན་འབྱུང་གི་བདེན་པ་གང་ཞེ་ན། ཉོན་
མོངས་པ་དང་ཉོན་མོངས་པའི་དབང་གིས་བྱུང་བའི་ལས་སོ། ། ཞེས་
པ་ལྟར་གཉིས་ལས། དེ་ལ་དང་པོ་ཉོན་མོངས་ནི། གང་སྐྱེས་པ་ན་
སེམས་རྒྱུད་མ་ཞི་བ་བྱེད་པའི་ལས་ཅན་གྱི་སེམསབྱུང་ཞེས་གསུངས་ལ།
དེ་ལ་འདོད་ཆགས་ལ་སྤྱོད་པ་ནི། ཀུན་བཏུས་ལས། འདོད་ཆགས་ལ་
སྤྱོད་པ་གང་ཞེ་ན་སྔོན་གོམས་པའི་དབང་གིས་ཆགས་བྱའི་དངོས་པོ་
དམན་པ་ལ་ཡང་འདོད་ཆགས་ཤས་ཆེན་པོ་འབྱུང་ཞིང་བྱུང་ནས་ཀྱང་།
རྒྱུན་རིང་པོར་རྗེས་སུ་འབྲེལ་བ་ལ་སྤྱོད་པའོ། ། གཉིས་པ་ཞེ་སྡང་ལ་
སྤྱོད་པ་ནི། ཞེ་སྡང་ལ་སྤྱོད་ནི། ཧ་ཅང་སྡང་བར་མི་འོས་པའི་ཡུལ་ལ་
ཡང་ཁོང་ཁྲོ་ཆེན་པོ་རྒྱུན་རིང་དུ་འབྱུང་བ་དང་། གསུམ་པ་གཏི་མུག་ལ་
སྤྱོད་པ་ནི། དེ་ཙམ་དུ་རྨོངས་པར་མི་འོས་པ་ལ་ཡང་རྨོངས་པ་ཤས་ཆེན་
པོ་རྒྱུན་རིང་དུ་འབྱུང་བ་དང་། ཞེས་གསུངས་སོ། ། འུག་པའི་མགོ་
ཅན། བ་རྣ་མེད། རྟ་སྲབ་མེད། བྱེའུ་སྔོན་པོ་ཞེས་སྔོན་གྱི་དམ་པ་
རྣམས་ཀྱི་ངན་མིང་ སྣ་ ཚོགས་བཏགས་པའི་ རང་གཅེས་འཛིན་ནམ་
བདག་ཏུ་འཛིན་པ་དེ་རྒུད་པ་དང་ཉོན་མོངས་པ་ཀུན་གྱི་རྩ་བ་ཡིན་ནོ། །
སྤྱོད་འཇུག་ལས་ཀྱང་། ནད་ཀྱིས་དཀྲུགས་པའི་མི་དག་ནི། ། ལས་
106



ལེའུ་གཉིས་པ། ཞར་བྱུང་གི་སྐོར།
རྣམས་ཀུན་ལ་མཐུ་མེད་པ། ། དེ་བཞིན་རྨོངས་པས་སེམས་དཀྲུགས་
ན། ། ལས་རྣམས་ཀུན་ལ་མཐུ་མེད་དོ། ། ཞེས་པ་ལྟར་རོ། །
གཉིས་པ་ལས་ནི། བདེ་སྡུག་གྱི་ཚོར་སྣང་དག་དགེ་བའི་ལས་
དང་མི་དགེ་བའི་ལས་གཉིས་ལས་སམ་བྱ་བ་བཟང་པོ་དང་ངན་པ་གཉིས་
ལ་བརྟེན་ནས་འབྱུང་བ་ཡིན་ལ། གསུམ་པ་ལམ་བདེན་ལ། གོང་དུ་
བཤད་པའི་ཉོན་མོངས་དང་ལས་དག་ཀྱང་རྐྱེན་ཉིད་འདི་བ་ཙམ་ལས་
བྱུང་བ་དག་ཡིན་ལ། དཔེར་ན་ཉོན་མོངས་ལ་མཚོན་ན་ཉོན་མོངས་པའི་
རྩ་བ་སྤངས་པ་མ་ཡིན་པ་དང་། དམིགས་རྐྱེན་ཡུལ་ཉེ་བར་གནས་པ་
དང་། ཚུལ་བཞིན་མ་ཡིན་པའི་ཡིད་བྱེད་གསུམ་ཚོགས་པ་ལས་ཉོན་
མོངས་སམ་སེམས་མ་རུང་བ་དག་སྐྱེ་བ་མཛོད་ལས་ཀྱང་གསུངས་ལ་
འཇིག་རྟེན་གྱི་གཏམ་ལ་ཡང་མེ་དང་ཉེ་ན་སྲེག་མོ་དང་ཉེ་ན་ཆགས་ཞེས་
པ་ལྟར་རོ། ། ལས་ཉོན་དག་ཀྱང་འདུས་འཕྲད་ཀྱི་རང་བཞིན་ཆགས་
འཇིག་ཏུ་གྲུབ་པ་དེའི་ཕྱིར་སྔོན་གྱི་དམ་པ་འགའི་ཞལ་ནས། ལས་དང་
པོ་བ་དག་ཉོན་མོངས་པ་འཐབ་པའི་དུས་མིན། བྲོས་པའི་དུས་ཡིན་
ཞེས་དང་། གཉེན་པོ་བསྟེན་པ་བས་ཡུལ་ངན་སྤངས་བ་དགའ་ཞེས་པ་
ལྟར་བྱའོ། ། ཀུན་སྤྱོད་ལ་ཟས་ཀྱི་ཚོད་རིག་པ་དང་། ནམ་གྱི་ཆ་སྟོད་
ཆ་སྨད་ལ་མི་ཉལ་བ་སོགས་ཚུལ་ཁྲིམས་གྱི་བསླབ་པ་ལ་བསླབས་ཏེ་རྟེན་
འབྲེལ་ལུས་ལ་འགྲིགས་ན་རྟོགས་པ་སེམས་ལ་འཆར་ཞེས་པ་ལྟར་འགྱུར་
བ་འདི་ལ་ཡང་གོ་བར་འགྱུར་བས་ལུས་ངག་གི་ཚུལ་ཁྲིམས་ནི་ཡོན་ཏན་
ཀུན་གྱི་གཞི་མ་ཡིན་ནོ། ། གཞན་གྱི་མན་ངག་ཟབ་དགུ་བསྡོམས་ཀྱང་
བདག་གི་ལུས་འདུག་ལུགས་ཙམ་ཡང་མི་དོ། ཞེས་སྒྲ་སྒྱུར་མར་པས་
གསུངས་པ་ལྟརགསང་སྔགས་ཀྱི་ལུགས་ལ་མང་ཡང་མ་སྤྲོས། རྟོག་པ་དྲི་
107



༄༅1 །ལུང་རྟོགས་ཀྱི་འབེལ་གཏམ་ཉུང་ངུ་།
མའི་ཆུ་དེ་དྭངས་སུ་ཆུག་ཅེས་གསུངས་པ་ལྟར་ཉན་ན་ཚིག་མི་ཟིན།
བསམ་ན་དོན་མི་གོ སྒོམ་ན་རྒྱུད་ལ་མི་སྐྱེ་བ་ཆུ་རྙོག་བྱེད་ཀྱི་ཐལ་བ།
ཁྲག་དཀྲུག་བྱེད་ཀྱི་ཐུར་མ་ནི་སེམས་འཆར་ཡན་པ་འདི་ཡིན་ལ། འཆར་
ཡན་དེ་ནི་བྲམ་ཟེས་སྐུད་པ་མཁལ་པའམ་ཡང་ན་པི་ཝང་གི་རྒྱུན་ཐག་
བཅིངས་པ་བཞིན་ཞི་ལྷག་ཚོགས་ཀྱིས་ཚར་བཅད་ཚུལ་འདུ་དགོས་པ་
ཡིན་ལ་རྟོག་པ་ཅི་ཙམ་དྭངས་ན་སེམས་ལ་བདེ་བ་དང་། དད་བ་སོགས་
རང་ཤུགས་འབྱུང་བ་དངོས་པོའི་ཆོས་ཉིད་ཡིན་པས་དད་པ་དེ་ལ་ཏིང་ངེ་
འཛིན་ཞེས་བཏགས་སོ། ། དེ་ནི་མདོ་ལས། དང་པོ་སེམས་བཅིངས་
ནས་རླུང་ཆིངས་ཚུལ་དང་། གསང་སྔགས་ལ་རླུང་བཅིངས་ནས་སེམས་
ཆིངས་ཚུལ་གཉིས་གསུངས་སོ། ། དེ་ནི་མི་དགེ་བ་ལྟ་ཅི། སྨན་དང་
རྩིས་བྱེད་པ་སོགས་ཀྱང་མཚམས་འཇོག་བྱས་ནས་ཉིན་མོ་མི་ཡི་རྒྱུ་འགྲུལ་
དང་། མཚན་མོ་ཅ་ཅོས་དབེན་པ་ཞིག་ལགནས་ནས་བསྒྲུབ་དགོས་པར་
གསུངས་སོ། ། རྟེན་འབྱུང་གི་ཆོས་སྤྱི་དང༌། ཁྱད་པར་ཟག་བཅས་
སྡུག་བདེན་གྱི་ཕུང་པོ་བྱུང་འཕེལ་རྒུད་སྟོངས་ཀྱི་རང་བཞིན་ལ་ཤེས་རབ་
ཀྱི་མིག་གིས་ཡང་ནས་ཡང་དུ་བལྟས་ན་ད་ལྟ་ཅི་ཙམ་འབྱོར་ཞིང་ཕུན་
སུམ་ཚོགས་ཀྱང་རང་ལ་དམིགས་ནས་ངེས་འབྱུང་དང་སུན་སྣང་དང་།
གཞན་ལ་དམིགས་ན་སྙིང་རྗེ་དང་ ཤ་ཚ་ཡུར་བས་ཚུ་བཞིན་ངང་གིས་
འདྲེན་པ་བྱེད་པའི་ཤེས་རབ་ཅིག་ དགོས་སོ། ། ཐ་ན་དུས་ཚོད་ནི་
འབབ་ཆུ་དང་། ལང་ཚོ་ནི་རྦ་རླབས་ལས་ཀྱང་མྱུར་ལ། དུས་ཚོད་ནི་
གསེར་ལས་དཀོན་པས་དུས་ཚོད་ལ་དམ་འཛིན་དང་མི་ཚེ་ལ་རིན་ཐང་
ངམ་སྙིང་པོ་ལེན་པ་ཞིག་གལ་ཆེའོ། སྡུག་བསྔལ་ཤེས་པར་བྱ། ཀུན་
འབྱུང་སྤངས་བ་བྱ། འགོག་པ་མངོན་དུ་བྱ། ལམ་བསྒོམ་པར་བྱ།
108



ལེའུ་གཉིས་པ། ཞར་བྱུང་གི་སྐོར།
ཞེས་བདེན་བཞི་བྱ་བ་ལ་བཟླས་པ་དེ་ཡི་དོན་བསྟན་ཟིན་ཏོ། ། བཞི་པ་
འགོག་ལྡན་ནི། སེམས་མ་རུང་བ་དེ་དག་རང་རྒྱུད་ལ་སླར་མི་སྐྱེ་བའི་
ཆོས་ཅན་དུ་གྱུར་བ་ཞིག་ལ་བྱའོ། ། སེམས་མ་རུང་བ་དེ་དག་ཀྱང་ཡུལ་
དུས་སྔར་གོ་མས་པ་སོགས་སྣ་ཚོགས་ལ་བརྟེན་ནས་འབྱུང་བ་ཡིན་ལ།
གོམས་པ་ལ་བརྟེན་ནས་ཆགས་སོགས་འཕེལ་འགྲིབ་འགྲོ་ཚུལ་འདི་ལྟར་
གསུངས་ཏེ། སློབ་སྤྲིང་ལས། ཇི་ལྟ་ཇི་ལྟར་འགྲོ་བ་ཀུན་ལ་བདེ་བའི་
འདུ་ཤེས་སྐྱེས། ། དེ་ལྟ་ལྟར་གཏི་མུག་མུན་པ་ཤིན་ཏུ་འཐུག་པོར་
འགྱུར། ། ཇི་ ལྟར་ ཇི་ ལྟར་ འགྲོ་ བ་ ཀུན་ལ་ སྡུག་ བསྔལ་ འདུ་ ཤེས་
སྐྱེས། ། དེ་ལྟ་དེ་ལྟར་གཏི་མུག་མུན་པ་ཤིན་ཏུ་སྲབ་མོར་འགྱུར། །
ཇི་ལྟར་ཇི་ལྟར་སྡུག་པ་སྒོམ་པ་ཤིན་ཏུ་རྣམ་འཕེལ་བ། ། དེ་ལྟ་དེ་ལྟར་
འདོད་ཆགས་མེ་ལྕེ་ཤིན་ཏུ་འཕྲོབར་འགྱུར། ། ཇི་ལྟ་ཇི་ལྟར་མི་སྡུག་
སྒོམ་པ་ཤིན་ཏུ་འཕེལ་གྱུར་པ། ། དེ་ལྟ་དེ་ལྟར་འདོད་ཆགས་མེ་ལྕེ་ཤིན་
ཏུ་རྩེ་ གཞིལ་ འགྱུར། ། ཞེས་པའི་གོམས་པ་ལ་ བརྟེན་ནས་ཆགས་
སོགས་ཆུང་ངུར་འགྲོ་ཚུལ་གསུངས་ལ། དེ་ལྟར་རྒྱུནརིང་པོར་གཉེན་
པོའི་ཕྱོགས་འཕེལ་བ་ན་མི་མཐུན་ཕྱོགས་འགྲིབ་པ་ཆོས་ཉིད་ཡིན་ཏེ།
བརྒྱུད་སྟོང་འགྲེལ་ཆེན་ལས། འདི་ལྟར་གང་དག་གཉེན་པོའི་ཕྱོགས་ཉེ་
བ་ན་འགྲིབ་པའི་ཆོས་ཅན་ཡིན་པ་དེ་དག་ནི་སྟོབས་དང་ལྡན་པའི་གཉེན་
པོས་གཏན་ཟད་པར་སྲིད་པ་ཡིན་ཏེ། དཔེར་ན། གསེར་གྱི་གཡའ་
བཞིན་ལ་སོགས་པ་བཞིན་ནོ། ། ཞེས་གསུངས་པ་དང༌། དོལ་བའི་
ཞལ་ནས་ཀྱང་། ཞར་ལ་ཚོགས་བསགས་པ་དང་སྒྲིབ་པ་སྦྱོང་ལྷ་དང་བླ་
མོ་ལ་གསོལ་བ་འདེབས་ཤིང་། རུས་ཤིང་དང་བཅས་ནས་ནན་ཏན་
གྱིས་བསམས་ན། ལོ་བརྒྱར་ཡང་མི་སྐྱེ་སྙམ་པ་ཞིག་ཀྱང་། འདུས་བྱས་
109



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
སོ་ན་མི་སྡོད་པས་ཅི་ཞིག་ལྟར་ལ་སྐྱེ་བ་ཡིན་གསུངས། བདེན་བཞི་བྱེད་
པ་ལ་བཟླ་བ་དེ་ལ། སྡུག་བསྔལ་ཤེས་པར་བྱར་ཏེ་ཤེས་པར་བྱར་མེད།
ཀུན་འབྱུང་སྤངས་པར་བྱར་ཏེ་སྤང་པར་བྱར་མེད། འགོག་པར་མངོན་
དུ་བྱར་ཏེ་མངོན་དུ་བྱར་མེད། ལམ་བསྒོམ་པར་བྱུར་ཏེ་སྒོམ་པར་བྱར་
མེད། ཞེས་གསུངས་པ་ལྟར་རོ། །
རྩ་བའི་གཉིས་པ་སྐྱབས་གསུམ་འཆད་པ་ལ། །
ཚིག་གསལ་ལས། གང་གི་ཕྱིར་ཁོ་བོ་ཅག་ནིརྟེན་ཅིང་འབྲེལ་བར་
འབྱུང་བ་རུང་ལ། གང་ལ་རྟེན་ཅིང་འབྲེལ་བ་འབྱུང་བ་རུང་བ་དེ་ལ་
འཕགས་པའི་བདེན་པ་རྣམས་རིགས་པར་འགྱུར་རོ། ། ཞེས་པ་ནས་
འཕགས་པའི་བདེན་པ་རྣམས་ཡོད་ན་དམ་པའི་ཆོས་ཀྱང་རུང་བར་
འགྱུར་རོ། ། དམ་པའི་ཆོས་དང་དགེ་འདུན་ཡོད་ན་ནི་སངས་རྒྱས་
ཀྱང་རུང་བར་འགྱུར་རོ་དེའི་ཕྱིར་དཀོན་མཆོག་གསུམ་ཡང་རུང་བར་
འགྱུར་རོ་ཞེས་གསུངས་པ་ལྟར་བདེན་བཞི་རུང་བ་ལ་བསྟེན་ནས་སྐྱབས་
གསུམ་རུང༌ བར་ གསུངས་ པ་ དེའི་ ཕྱིར་ གོ་ རིམ་ ངེས་ པ་ ཡིན་ ནོ། །
སྐྱབས་སུ་འགྲོ་བའི་ངོ་བོ་ནི། དཀོན་མཆོགགསུམ་སྐྱབས་གནས་ཡང་
དག་ཏུ་ ཁས་ལེན་པའི་དམ་བཅའ་ཞིག་གོ ། འཇིགས་པ་དངདཀའ་
ངལ་ཆེ་བའི་སྐབས་རེ་ལྟོས་བྱེད་སའི་ཡུལ་ཞིག་ལ་སྐྱབས་གནས་ཞེས་
འཇོག་པ་བཞིན་ནོ། ། སྐྱབས་སུ་འགྲོ་ཚུལ་ནི། སངས་རྒྱས་ཀྱི་ཡོན་
ཏན་དག་རང་གི་ཐོབ་བྱ་དང་། དེ་ཐོབ་པ་ལ་ཆོས་རང་རྒྱུད་ལ་བསྐྱེད་པ་
དང་། དགེ་འདུན་ལ་གྲོགས་ཀྱི་ཚུལ་གྱིས་སྐྱབས་སུ་འགྲོ་དགོས་པ་ཡིན་
ནོ། ། སྐྱབས་སུ་འགྲོ་བའི་ཆོ་ག་ནི། སངས་རྒྱས་དང་བྱང་ཆུབ་སེམས་
པ་ཐམས་ཅད་བདག་ལ་དགོངས་སུ་ གསོལ། སློབ་དཔོན་བདག་ལ་
110



ལེའུ་གཉིས་པ། ཞར་བྱུང་གི་སྐོར།
དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་
ནས་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། རྐང་གཉིས་རྣམས་
ཀྱི་མཆོག་སངས་རྒྱས་ལ་སྐྱབས་སུ་མཆིའོ། ། འདོད་ཆགས་དང་བྲལ་
བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ། ། ཚོགས་རྣམས་ཀྱི་
མཆོག་དགེ་འདུན་ལ་སྐྱབས་སུ་མཆིའོ། ། ཞེས་ལན་གསུམ་བཟླའོ། །
བསླབ་བྱ་ལ་གསུམ་ལས། དང་པོ་སྤྱིའི་བསླབ་བྱ་ལ་གསུམ་ལས། རྟོག་
ཏུ་དཀོན་མཆོག་ལ་མཆོད་པ་དང་། སྲོག་དང་བྱ་དགའི་ཕྱིར་དཀོན་
མཆོག་མི་སྤོང་བ་དང་། མཆོག་གསུམ་གྱི་ཡོན་ཏན་དྲན་པའི་སྒོ་ནས་
ཡང་དང་ཡང་དུ་སྐྱབས་སུ་འགྲོ་བ་ལ་བསླབ་བོ། ། གཉིས་པ་བྱེ་བྲག་གི་
བསླབ་བྱ་ལ་གསུམ་ལས། སངས་རྒྱས་ལ་སྐྱབས་སུ་སོང་བས་འཇིག་རྟེན་
པའི་ལྷ་ལ་ཕྱག་མི་འཚལ་བ་སྟེ། མྱང་འདས་ཀྱི་མདོ་ལས། ནམ་དུའང་
ལྷ་ནི་གཞན་དག་ལ། ། སྐྱབས་སུ་འགྲོ་བ་མ་ཡིན་ནོ། ། ཞེས་པ་ལྟར་
རོ། ། ཆོས་ལ་སྐྱབས་སུ་སོང་བས་སེམས་ཅན་ལ་འཚེ་བ་སྤང་དགོས་པ་
སྟེ། དམ་པའི་ཆོས་ལ་སྐྱབས་འགྲོ་བ། ། འཚེ་ཞིང་གསོད་པའི་སེམས་
དང་བྲལ། ། ཞེས་གསུངས་པའི་ཕྱིར། དགེ་འདུན་ལ་སྐྱབས་སུ་སོང་
བས་གྲོགས་མུ་སྟེགས་ཅན་དང་མི་འགྲོགས་པ་རྣམས་ཏེ། དགེ་འདུན་ལ་
ཡང་སྐྱབས་འགྲོ་བ། ། མུ་སྟེགས་ཅན་དང་འགྲོགས་མི་བྱ། ། ཞེས་པ་
ལྟར་རོ། གསུམ་པ་ཆ་མཐུན་གྱི་བསླབ་བྱ་ལ་གསུམ་ལས། སངས་རྒྱུས་
དཀོན་མཆོག་གི་རྟེན་དེ་བཞིན་གཤེགས་པའི་སྐུ་གཟུགས་ཐ་ན་སཱཙྪའི་
ཆག་དུམ་ཡན་ཆད་ལ་གུས་པར་བྱ་བ་དང་། ཆོས་དཀོན་མཆོག་གི་རྟེན་
དམ་ཆོས་ཀྱི་པོ་ཏི་དང་གླེགས་བམ་ཐ་ན་དེའི་ཡི་གེ་འབྲུ་རེ་ཡན་ཆད་ལ་
གུས་པར་བྱ་བ་དང་། དགེ་འདུན་དཀོན་མཆོག་གི་རྟེན་སྟོན་པའི་ཆ་



༄༅། །ལུང་རྟོགས་ཀྱི་འབེལ་གཏམ་ཉུང་ངུ་
ལུགས་དང༌། ཐ་ན་ལྷན་པ་སེར་པོ་བཏབ་པ་ཡན་ཆད་ལ་གུས་པར་
བྱའོ། །
དེའི་ཕན་ཡོན་མང་ཡང་སྔོན་བྱུང་བ་ཕྲན་བུ་ཞིག་སྨོས་ན། སྔོན་
རྒན་ཞུགས་བླུན་པོ་གཅིག་ལ་སྦྱིན་བདག་མོ་ཞིག་དད་དེ་རས་ཟུང་སྦྱར་
མ་ཕུལ་ནས་ཆོས་ཞུས། དེར་ཆོས་བཤད་རྒྱུ་མ་རྙེད་ནས་ཡིད་མུག་སྟེ།
མི་ཤེས་པ་ང་སྡུག་བསྔལ་ཞེས་ཡང་ཡང་བཟླས། དེར་སྦྱིན་བདག་མོས།
རྒྱུ་མི་ཤེས་པ་ལས་འབྲས་བུ་སྡུག་བསྔལ་འབྱུང་བར་རྟོགས་ཏེ་བདེན་པ་
མཐོང་། དེར་སློབ་དཔོན་གྱིས་འཁོར་བའི་སྡུག་བསྔལ་གྱི་མཚོ་ ནས་
བསྒྲལ་ཞེས་སྔགས་པ་བརྗོད། དེར་རྐུན་པོ་ཞིག་གིས་བླུན་པོ་འདི་ལས་
རས་བརྐུ་བར་བྱ་སྙམ་དུ་བསམས་ནས་ཕྱི་བཞིན་འབྲངས་སོ། ། དེར་
རྒན་ཞུགས་དེ་ ཁང་པར་ཞུགས་པ་དང༌། རྐུན་པོས་རས་བྱིན་ཅིག་
བཟླས། རྒན་ཞུགས་སྐྲག་པས་ཕྱིར་འབྱུང་མི་ནུས་ཀྱིས་ཁང་པའི་རྒྱ་སྐར་
ནས་ལོངས་ཤིག་བཟླས། རྐུན་མས་ལག་པ་གཅིག་གིས་བླངས་པས།
རྒན་ཞུགས་ཀྱིས་ཁོ་བོ་ལ་ཡང་སྦྱིན་བདག་གིས་ལག་པ་གཉིས་ཀས་བྱིན།
ཁྱོད་ཀྱང་ལག་པ་གཉིས་ཀ་བརྐྱངས་པ་ན་ཐ་གུས་བཀྱིགས་ནས་ཀ་བ་ལ་
བཏགས། དེ་ནས་རྒན་ཞུགས་ཕྱིར་བྱུང་སྐྱབས་འགྲོའི་ལད་མོ་གྱིས་ཞེས་
བསྒྲུགས་ནས་དཀོན་མཆོག་གསུམ་གྱི་སྐྱབས་འགྲོ་རེ་ལ་དབྱུག་པ་ན་ངེས་
པ་རེ་བརྒྱབ་སྟེ་རྐུན་མ་བཏང་སྟེ། འཐེང་ཞིང་ཆུ་འགྲམ་ཞིག་ཏུ་ཕྱིན་པ་
དང་། འགྲོན་པོ་ཞིག་གིས་ཁྱོད་ཅི་སྟེ་འཐེང་ཞེས་དྲིས། སྨྲས་པ། ཁོ་བོ་
རྐུན་མ་ཞིག་ན། ཁོ་བོས་ཀྱང་རྐུན་ཆེན་དགེ་སྦྱོང་ཞིག་སྟེ་སྐྱབས་འགྲོ་རེ་
དང་། དབྱུག་པ་རེ་བསྡེབས་ནས་བརྡུངས། སངས་རྒྱས་མངོན་ཤེས་
མངའ་བས་སྐྱབས་འགྲོ་གསུམ་དུ་བསྡུས། སྐྱབས་འགྲོ་བཞི་པ་སྲིད་ན་ཁོ་
112



ལེའུ་གཉིས་པ། ཞར་བྱུང་གི་སྐོར།
བོ་གདོན་མི་ཟ་བར་སྲོག་དང་བྲལ་ཟེར་ནས། སངས་རྒྱས་ལ་དད་བཞིན་
ཏུ་ཆུར་ཞུགས། དེའི་ཚེ་མི་མ་ཡིན་པ་དཔག་ཏུ་མེད་པ་དཔག་ཏུ་མེད་
པས་ཟམ་པ་ལ་འགྲོ་བར་རྩོམ་པ་ན་འགྲོ་མ་ནུས། ཟམ་པ་སྔར་ཁོ་བོ་ཅག་
བདེ་བླག་ཏུ་འགྲོ་ནུས་པ་ལ་འདི་ཅིས་ལན། མི་དེ་ལ་སྨྲས་པ་ཁྱོད་ཀྱིས་
རིག་པ་ཅི་ཤེས། དཀོན་མཆོག་གསུམ་ལ་སྐྱབས་འགྲོ་ཞིག་ཤེས། དེ་
ལས་གཞན་མི་ཤེས་ཟེར་བ་དང་། གདོན་དེ་དག་ཀྱང་སྐྱབས་འགྲོ་ལ་
ངེས་ཤེས་སྐྱེས་ཞེས་གྲགས། རྐུན་མ་དེ་ཡང་སངས་རྒྱས་ལ་དད་ནས་
རབ་ཏུ་བྱུང་ཞེས་སོ། །
འབྱུང་བཞི་འཇིག་པའི་གོམ་སྒྲ་མྱུར་ན་ཡང་། །
ལོ་ཟླའི་བརྩེགས་རིམ་ཁྲོད་དུ་བླ་མ་ཡིས། །
རྗེས་བཟུང་ཚེ་ཕྱེད་ཆོས་ལ་རེ་བ་འདིས།
གཅིག་པུར་གནས་ཀྱང་དགའ་བའི་གད་མོ་ཤོར། །
རྙིང་བ་ཐམས་ཅད་བཟང་པོ་འདོད་པ་ཡི། །
སྐྱེ་བོ་དེ་ནི་རྗེས་ལུས་ཤིག་ཏུ་གོ །
ཐམས་ཅད་གསར་པའི་དོན་དུ་འབད་པ་ཡི། །
མི་རིགས་དེ་ཉིད་དྲན་པའི་ཡུལ་དུ་འགྱུར། །
རང་གི་རིགས་ལ་དགག་པ་མ་སྤོབས་ཤིང་། །
མཛེས་མའི་གཟུགས་ལ་བསྟོད་པ་མ་མཆིས་པས། །
དེང་དུས་སྐྱེ་བོའི་རྣ་ལ་འགྲོ་དཀའ་ཡང་། །
བདེན་པའི་ཚིག་གིས་བདེན་བཞི་བརྗོད་པར་བྱས། །
113



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
སྲིད་པའི་བདེ་ལ་སུན་པ་བསྐྱེད་ནས་དབེན་པའི་གནས་
སུ་སོང་། །
བླ་མའི་གདམས་ངག་སྙིང་ལ་ཞུགས་ནས་རྩ་རླུང་དྭངས་
མའི་ཁམས། །
ལས་སུ་རུང་ནས་སེམས་ལ་དགའ་བདེ་བརྗོད་དུ་མེད་པ་
སྐྱེས། །
འདི་དང་ཕྱི་མ་ཀུན་ཏུ་བསྐྱེད་དོ་ཆོས་ཀྱི་གྲོགས་པོ་དག །
ཅེས་པའང་ལྷ་བཅས་འགྲོ་བའི་གཙུག་རྒྱུན་མཁས་རིན་པོ་ཆེན་
དོན་གྱི་སླད་དུ་མཚན་ནས་སྨོས་ན་༧དོན་བརྒྱུད་ཉི་མ་མཆོག་གི་ཞབས་
རྡུལ་སྤྱི་བོས་ལེན་པོ་ཕྲན་འགྱུར་མེད་དམ་རྣམ་རྒྱལ་ལམ་མཚོ་བྱུང་སྨྲ་བའི་
ཟླ་བ་ནས་དེའི་སྐབས་སུ་དཔེ་ཀློག་ཕར་ཞོག་དཔེ་ཆ་ཙམ་ཡང་མེད་ཀྱང་
བོད་ཀྱི་སྐྱེས་ཆེན་གསེར་རིའི་ཕྲེང་བ་དུ་མ་འདུས་པའི་དབུལ་དུ་མེ་ཏོག་
ཆུང་ཡང་མཆོད་པའི་རྫས་སུ་ཕུལ་བའོ། །
114



ལེའུ་གཉིས་པ་ ཞར་བྱུང་གི་སྐོར།
༄༅། །ཤར་ཕྱོགས་ཀྱི་སྐྱ་རེངས།
རྩོམ་ཡིག་འདི་ནི་ཉིས་སྟོང་བཅུ་གཉིས་ལོའི་ཟླ་བཞི་བར་ཤང་ཀང་
དུ་ཚོགས་ པའི་ སྐབས་ གསུམ་ པའི་ འཛམ་ གླིང་ནང་ བསྟན་བགྲོ་གླེང་
ཚོགས་ཆེན་གྱི་ཚོགས་ཞུགས་བགྲོ་གླེང་གི་རྩོམ་ཡིག་ཡིན།
འཁོར་བའི་འཇུག་རིམ་གནས་ལ་ཉེར་མཁོ་ཚིག །
སྟོང་དང་རྟེན་འབྱུང་འགལ་མེད་བགྲོད་གཅིག་ལམ། །
ཉེ་བར་སྟོན་ནས་ཕྲ་མའི་སྲོག་ཆགས་ཀྱང༌། །
རྗེས་བཟུང་སྟོན་པ་དེ་ལ་རྟག་ཏུ་གུས། ། །
ཉིན་རེ་ལས་ཉིན་རེ་བཞིན་ཇེ་ཆུང་དུ་འགྲོ་བའི་ས་སྒང་གི་གྲོང་ཚོ་
འདིའི་སྟེང་དུ་མཆིས་པའི་འགྲོ་བ་མིའི་རིགས་སུ་གཏོགས་པ་དག་རིགས་
རྒྱུད་དང་། ཤ་མདོག ཡུལ་སྐད། ཆོས་ལུགས། ཆས་གོས་ཅུང་ཟད་མི་
འདྲ་ཡང་མཐུན་མོང་གི་ལས་དབང་ གཅིག་ཡིན་པས། གཅིག་གིས་
གཅིག་ལ་སྡང་སེམས་དང་གཉའ་གནོན། གནོད་འཚེ་མི་བྱེད་པར་རྒྱལ་
ཁབ་དང་། ཆོས་ལུགས། མི་རིགས་སུ་ཡིན་ཡང་ཕན་ཚུན་གུས་བརྩི་
དང་མཐུན་སྒྲིལ། ཁ་ཙམ་དང་སྒེར་སེམས་མེད་པའི་ཐོག་ནས་འཛམ་
གླིང་ཞི་བདེ་ཡོང་བའི་སླད་དུ། སྤྱིར་ན་འཛམ་གླིང་མི་དམངས་དང་།
སྒོས་ཆོས་ལུགས་པ་དང་། ལྷག་པར་དཔོན་རིགས་དག་ གི་ཕྲག་ ཏུ་
བབས་པའི་འོས་འགན་ཞིག་ཡིན་ནོ། ། མཐོ་རིམ་གྱི་སྲོག་ཆགས་ཞེས་
115



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
འབོད་པའི་འགྲོ་བ་མིའི་རིགས་ལ་མཚོན་ན། སྔོན་ གྱི་ ལོ་རྒྱུས་དང་།
ཆོས་འབྱུང་། གཏམ་རྒྱུད་སོགས་ལ་དཔྱད་ན། ངོ་མཚར་བ་དང་།
རླབས་ཆེ་བའི་མི་སྣ་གྲགས་ཅན་དུ་མར་བྱོན་ཡོད་པ་ནི་སྨོན་མེད་ཡིན་ལ།
སྟོན་པ་ཤཱཀྱ་ཐུབ་པ་མཆོག་ཀྱང་འཛམ་གླིང་ན་ཆེས་རླབས་ཆེ་བ་དང་དུས་
རབས་ལས་བརྒལ་བའི་བསམ་བློ་ཅན་གྱི་མི་སྣ་ཞིག་ཡིན། །
དང་པོ། བསྟན་པའི་བདག་པོ་སྟོན་པ་མཆོག་ནི། སློབ་པའི་
དུས་སུ་སེམས་ཅན་ ཐ་མ་བ་ཞིག་ཡིན་ལ། འོན་ཀྱང་གཞན་ཕན་གྱི་
སེམས་དང༌། སྟོང་ཉིད་ཀྱི་ལྟ་བ། ཚོགས་གཉིས་དང་། བྱ་དཀའ་བའི་
མཛད་པ་སྣ་ཚོགས་སྐྱེ་བ་དུ་མར་འབད་བརྩོན་དང་། ཐབས་ཤེས་ཀྱི་
རྟོགས་པ་རྒྱུན་རིང་དུ་གོམས་པ་བྱས་པའི་མཐར་སྤྱི་ལོའི་སྔོན་གྱི་ལོ་ལྔ་
བརྒྱ་རེ་ལྔ་པ་སྟེ་སོ་ནམ་ལོ་གསར་ལོ་ཟླ་བ་བཞི་པའི་ཚེས་པ་བཅུ་ལྔ་ལ་སྐྱེས་
བུ་ཁྱད་པ་ཅན་དོན་ཀུན་གྲུབ་པ་ཞེས་བྱ་བ་མཆོག་གྲོང་ཁྱེར་སེར་སྐྱ་ན་སྐུ་
འཁྲུངས། ལོ་བདུན་ནས་རིག་བྱེད་དང་། རིག་པའི་གནས་སོགས་ལ་
བསླབ་ནས་བཅུ་དྲུག་ནས་ཉེར་དགུ་བར་ལ་རྒྱལ་སྲིད་བསྐྱངས། ཉེར་
དགུའི་ཐོག་རྒྱལ་སྲིད་ལ་ངེས་པར་འབྱུང་ནས་ཏེ། ལོ་དྲུག་རིང་དཀའ་
ཐུབ་དྲག་པོ་བསྟེན་ནས་མཐར་དགོང་ལོ་སོ་ལྔའི་ས་ཟླའི་ཚེས་པ་བཅུ་ལྔ་
ལ་རྟོགས་པ་ཁྱད་པར་ཅན་ཞིག་བརྒྱུད་ལ་སྐྱེས་ནས་སྨྲ་བརྗོད་ཀྱི་ཡུལ་
ལས་འདས་པའི་སྐྱེས་བུ་ཁྱད་པར་འཕགས་པ་ཞིག་བྱུང་ལ་དེ་ལ་མིང་
གཞན་སངས་རྒྱས་པ་ཞེས་བྱ་བའོ།
གཉིས་པ། སྟོན་པས་བསྟན་པའི་དམ་ཆོས་ནི། སངས་རྒྱས་པ་
དེ་ནས་བཟུང་ལོ་བརྒྱུད་བཅུ་བར་ལ་ཆོས་འདུལ་བའི་བསླབ་པ་ཕྲ་མོ་ནས་
བཟུང་ཏེ་གསང་སྔགས་རིམ་གཉིས་རྣལ་འབྱོར་ཟབ་མོའི་བར་ཆོས་ཚུལ་
16



ལེའུ་གཉིས་པ། ཞར་བྱུང་གི་སྐོར།
སྣ་ཚོགས་ཤིག་གསུངས་པ་དེ་ནང་བསྟན་རིག་པའི་རྩ་བའི་རིག་གཞུང་དེ་
ཡིན་ནོ། དེ་ནི་ཤིན་ཏུ་རྒྱ་ཆེ་བ་དང་གཏིང་ཟབ་པ་རིགས་པ་དང་རྒྱུ་
མཚན་གྱིས་བཟོས་པའི་ཕན་བདེའི་ལམ་བུ་ཞེས་བྱ་བའི་འཛམ་གླིང་གི་
རིག་གནས་ཤིག་རེད། །
གསུམ་པ། དེའི་ནང་དོན་གཙོ་བོར། སྟོང་པ་དང་རྟེན་འབྱུང་།
ཤེས་རབ་དང་སྙིང་རྗེ། སེམས་ཅན་གྱི་སྐྱེ་འཆི་དང་ཚེ་སྲོག་ལ་གོ་བ་དང་
འགྲེལ་བཤད་སྔར་མ་བྱུང་བ་ཞིག་གི་ཐོག་ནས་འཁོར་འདས་འཇུག་ལྡོག་
གི་རིམ་པ་ཚང་ལ་མ་ནོར་བ་ཞིག་བསྟན་པ་ཞིག་ལ་ནང་ཆོས་ཟེར་ན་མ་
ཆོག་པ་མེད་པ་ཡིན། སྟོང་པ་དང་རྟེན་འབྱུང་ལས། དང་པོ་སྟོང་པ་ནི།
ཀྱེ་རྒྱལ་བའི་སྲས་དག་ཁམས་གསུམ་པོ་འདི་དག་ནི་སེམས་ཙམ་མོ་ཞེས་
གསུངས་ནས་བཟང་ངན་བར་མའི་སྣང་བ་ ཐམས་ཅད་སེམས་ཀྱི་སྒོ་
བཏགས་ པ་ ལྟར་ དོན་ ལ་ མེད་ པས་ སྣང་ བ་ འདི་ སེམས་ ཙམ་ དང་།
སེམས་ཉིད་དང་རང་ཉིད་ཀྱི་འཚོ་གནས་ཐེ་བའི་འཇིག་རྟེན་གྱི་ཆོས་
ཐམས་ཅད་ང་ཚོར་སྣང་ཚུལ་དང་དེ་དག་གི་དངོས་ཡོད་ཀྱི་གནས་ཚུལ་
བར་ལ་གཞི་རྩའི་ཁྱད་པར་ཡོད་པའི་ངོས་འཛིན་འདི་སྟོང་ཉིད་ལྟ་བའི་
གཞི་རྩ་ཡིན། རྟེན་འབྱུང་ནི། མདོ་ལས། འདི་ཡོད་པས་འདི་འབྱུང་།
འདི་སྐྱེས་པའི་ཕྱིར་འདི་སྐྱེས་པ་སྟེ། འདི་ལྟར་སྟེ་མ་རིག་པའི་རྐྱེན་གྱིས་
འདུ་བྱེད་ཅེས་སོགས་གསུངས་པ་ལྟར་ ཕྱི་ནང་གི་ཆོས་ཀུན་ལྷ་གཅིག
གང་ཟག་གཅིག་དང་། མི་གཅིག རྐྱེན་གཅིག་གིས་སྐྱེད་པ་མ་ཡིན་པ་
ཆོས་ཐམས་ཅད་འདུ་ད་དང་། ཕན་ཚུན་ལྟོས་གྲུབ་ལས་བྱུང་བ་ཡིན་
ལ། དཔེར་ན། སྔོན་པོ་འཛིན་པའི་མིག་ཤེས་ གཅིག་ལ་མཚོན་ན།
སྔོན་པོ་ནི་དམིགས་རྐྱེན་དང་། དེའི་ཐུན་མོང་མ་ཡིན་པའི་རྒྱུར་གྱུར་
117



༄༅། །ལུང་རྟོགས་ཀྱི་འབེལ་གཏམ་ཉུང་ངུ་།
པའི་མིག་དབང་ནི་བདག་རྐྱེན། རང་རྒྱུ་ཤེས་པ་སྔ་མ་ནི་དེའི་དེ་མ་ཐག་
རྐྱེན་ཡིན་པ་ལྟ་བུ་རེད། སྔོན་པོ་དང་། དེའི་རྒྱུ་མིག་དབང་། དེའི་ཤེས་
པ་སྔ་མ་སོགས་གསུམ་ཀས་སྔོན་འཛིན་མིག་ཤེས་སྐྱེད་པ་ཡིན་ཡང་སྔོན་
འཛིན་མིག་ཤེས་སྔོན་པོའི་རྣམ་ལྡན་དུ་སྐྱེས་པ་སྔོན་པོས་བྱེད་ལས་དང་།
རང་ཉིད་མིག་ཤེས་ཀྱི་ངོ་བོར་གྱུར་པ་དེ་མིག་དབང་དེའི་བྱེད་ལས། རང་
ཉིད་གསར་རིག་གི་ངོ་བོ་གྱུར་པ་དེ་དེ་མ་ཐག་རྐྱེན་གྱིས་བྱེད་ལས་ཡིན་པ་
ལྟ་བུ་རེད། དེའི་མཚོན་ནས་ནང་གི་ཆགས་སོགས་དང་། ཕྱིའི་སྣོད་
སོགས་མདོར་ན་ཕྱི་ནང་འདུས་བྱས་ཀྱི་ཆོས་ཀུན་རྒྱུ་རྐྱེན་དང་། འདུ་
ཕྲད། སྐྱེ་འགག ལྟོས་གྲུབ། བརྟེན་འབྱུང་གྱི་རང་བཞིན་དུ་གསུངས་
པ་ཡིན་ལ། འཛམ་གླིང་ཡང་ ཕན་ཚུན་གཅིག་ ལ་ གཅིག་ རྟེན་ རེད་།
དཔེར་མཚོན་ན་དེང་དུས་སུ་དཔལ་འབྱོར་གོ་ལ་ཅན་ཟེར་བ་ལྟ་བུ་རེད།
ཤེས་རབ་ཀྱི་ཁྱད་པ་ནི། མདོ་ལས། ཐུབ་རྣམས་སྡིག་པ་ཆུ་ཡིས་མི་འཁྲུ་
ཞིང་། འགྲོ་བའི་སྡུག་བསྔལ་ཕྱག་གིས་མི་སེལ་ལ། ཉིད་ཀྱི་རྟོགས་པ་
གཞན་ལ་ འཕོ་མིན་ཏེ། ཆོས་ཉིད་བདེན་པ་ བསྟན་ པས་ གྲོལ་ བར་
འགྱུར། ། ཞེས་སོགས་གསུངས། སྡིག་པ་ཆུའི་འཁྲུ་བ་དང་། སྡུག་
བསྔལ་ཕྱག་གིས་མི་སེལ་ལ། ། འོན་ཀྱང་ཆོས་ཟབ་མོ་སྟོང་རྟེན་འབྱུང་
དང་། བདེན་བཞིའི་གནས་ཚུལ་སོགས་བསྟན་ནས་འགྲོ་བ་རྣམས་ཞི་
བའི་ལམ་ལ་འཁྲིད་མཛད་པའི་ཤེས་རབ་ཁྱད་པ་ཅན་ཞིག་དང་། ངས་
ནི་ཁྱོད་ལ་ཐར་བའི་ཐབས་བསྟན་གྱི། ཐར་པ་རང་ལ་རག་ལས་ཤེས་པ་
གྱིས། ཞེས་སོགས་གསུངས་ནས་ཐར་བ་ནི་རང་ལ་རགས་ལས་པ་ལས་
སྟོན་པ་ཤཱཀྱ་ཐུབ་པ་རང་ཐུགས་མཉེས་མ་མཉེས་ལ་རག་ལས་པ་མ་ཡིན་
པ་གསུངས་ཡོད། གང་ཟག་ལ་མི་སྟོན་ཆོས་ལ་སྟོན་པ་དང་། ཚིག་ལ་མི་
_f18



ལེའུ་གཉིས་པ། ཞར་བྱུང་གི་སྐོར།
སྟོན་དོན་ལ་སྟོན་པ་དང་། རྣམ་ཤེས་ལ་མི་སྟོན་ཡེ་ཤེས་ལ་སྟོན། དྲང་
དོན་ལ་མི་སྟོན་ངེས་དོན་ལ་སྟོན་པ་བཅས་སྟོན་པ་བཞི་གསུངས་ནས་
གང་ཟག་སུའི་ཚིག་ཡིན་ཀྱང་རིགས་པ་དང་རྒྱུ་མཚན་ལ་རག་ལས་པ་ཞིག་
ལས་ང་ཆེན་པོ་ཡིན་ངས་ཅི་གསུངས་གདམས་ངག་གོ་མ་གསུངས་པ་ཆོས་
དང་དོན་ལ་དྲི་མ་མེད་པའི་རིགས་པ་ལ་སྟོན་དགོས་ཚུལ་གསུངས་ཡོད།
སྙིང་རྗེའི་ཁྱད་པ་ནི། སྤྱིར་ན་ནང་ཆོས། ཁྱད་པར་ཐེག་པ་ཆེན་
པའི་ཆོས་ཀྱི་རྩ་བ་ནི་གཞན་དོན་ཁུར་འཁྱེར་གྱི་སྙིང་རྗེ་ཆེན་པོ་དང་བྱང་
ཆུབ་ཀྱི་སེམས་སོགས་ཡིན་ལ་དེ་ནི་དམ་ཆོས་འོ་མ་བསྲུབ་པ་ལས་མར་གྱི་
སྙིང་ཁུ་ཕྱུང་བ་ལྟ་བུ་ཡིན་ནོ། བྱམས་སྙིང་རྗེ་མི་གཅིག་ལ་ཡོད་ན་རང་
བདེ་སྐྱིད་དང་ལྡན་པ་ཞིག་དང་། ཁྱིམ་ཚང་གཅིག་ལ་ཡོད་ན་ཁྱིམ་ཚང་
དེ་བག་ཕེགས་ཞིང་བདེ་ལ། བརྒྱུད་ནས་འཛམ་གླིང་དང་རྒྱལ་ཁབ་ཕན་
ཚུན་ཡིན་ནའང་བདེ་སྐྱིད་དང་ལྡན་པ་ཞིག་འོངས་པ་ཡིན། མི་དང་མི་
ཡི་བར་ཐག་ཉིན་རེ་ལས་ཉིན་རེ་ཇེ་རིང་དང་ཇེ་ངན་དུ་འགྲོ་བའི་དུས་
འདིར་ནང་ཆོས་ནས་གསུངས་པའི་གཞན་ཕན་དང་ལྷག་བསམ་འདི་
དག་མེད་ན་འཛམ་གླིང་མི་དམངས་དག་ཡུན་རིང་དུ་འཚོ་ཐབས་བྲལ་བ་
ཞིག་གོ །
བཞི་པ། ནང་ཆོས་སྔོན་འཛམ་གླིང་ན་དོར་ཚུལ་ནི། སྟོན་པ་
འདས་པའི་རྗེས་སུ་འོད་སྲུང་ཆེན་པོ་སོགས་ཀྱིས་ཐེག་པ་ཆུང་ངུའི་ཆོས་
རྣམས་བཀའ་བསྡུ་བ་གསུམ་སོགས་བྱས། དུས་རབས་དང་པོའི་རྗེས་སུ་
ཀླུ་སྒྲུབ་དང་ཐོགས་མེད་སོགས་ཀྱིས་ཐེག་པ་ཆེན་པའི་ཆོས་རྣམས་ཟབ་པ་
དང་རྒྱ་ཆེའི་རིམ་པའི་ཕྱོགས་གསལ་བ་བྱས་ནས་ཐེག་པ་ཆེན་པོའི་ཆོས་
རྣམས་བསྡུས། ཕྱག་ན་རྡོ་རྗེའི་གསང་བ་སྔགས་ཀྱི་བསྟན་པའི་རིམ་པ་
119



༄༅། །ལུང་རྟོགས་ཀྱི་འབེལ་གཏམ་ཉུང་ངུ་
རྣམས་བསྡུས། དེ་ནས་བཟུང་སྟོན་པའི་རྗེས་འཇུག་དག་གིས་བསྟན་པ་
ཡུན་རིང་དུ་གནས་པའི་ཕྱིར་འཆད་ཉན་སྒོམ་སྒྲུབ་བཀའ་ཡི་དགོངས་
འགྲེལ་བརྩམས་པ་སོགས་བྱས་ནས། དགེ་ཆོས་ཀྱིས་གསུངས་པ་ལྟར།
དགེ་སློང་སྲིན་འབུ་ཕྲ་མོ་ལ་གནོད་པ་བྱེད་མི་ནུས་པ་དག་གི་ཕྱོགས་དང་
ཕྱོགས་སུ་སྤེལ་ནས་ཐེ་ལཎ་དང་། སི་རི་ལན་ཁ། འབར་མ། ཀམ་པོ་ཀྲི་
ཡ། ལའོ་སི་སོགས་སུ་དར་བ་ལ་གནས་བརྟན་བདེ་བའི་ལུགས་སམ་ལྷོ་
བརྒྱུད་ནང་བསྟན་ཟེར། བལ་པོ། རྒྱ་ནག བོད། སོག་པོ། འཇར་
པན། ཁྲོའོ་ཞན་སོགས་སུ་དར་བ་ལ་བྱང་བརྒྱུད་ཟེར་བ་འམ། ཡང་ན་
པ་ལི་ནས་བརྒྱུད་པ་དང་། རྒྱ་བརྒྱུད་ནང་བསྟན། བོད་བརྒྱུད་ནང་
བསྟན་གསུམ་དུ་ཕྱེ་ཆོག་པ་ཡིན་ལ། མདོར་ན་ད་ལྟ་མི་གྲངས་དུང་ཕྱུར་
གསུམ་ལྷག་གིས་དད་མོས་ཀྱི་ཡུལ་དུ་གྱུར་ནས་འཛམ་གླིང་རང་བཞིན་གྱི་
ཆོས་ལུགས་ཆེན་པོ་ཞིག་ཡིན་ནོ། །
ལྔ་བ། མ་འོངས་པ་ན་བསྟན་པ་ཇི་ལྟར་སྤེལ་ཚུལ་ནི། སྤྱིར་
བསྟན་པ་ལོ་ལྔ་སྟོང་གནས་པ་ཡིན་ལ། འབྲུས་བུའི་དུས་ལོ་ལྔ་བརྒྱ་ཕྲག་
གསུམ། བསླབ་པའི་དུས་ལྔ་བརྒྱ་ཕྲག་གསུམ། ལུང་གི་དུས་ལྔ་བརྒྱ་
ཕྲག་གསུམ། བརྟགས་ཙམ་འཛིན་པ་ལྔ་བརྒྱ་ཕྲག་གཅིག་བཅས་གནས་
པ་ཡིན་ལ། ཕུག་ལུགས་ལྟར་ན་ད་ལྟ་ལྔ་བརྒྱ་ཕྲག་དྲུག་པ་ཚུལ་ཁྲིམས་
ལེའུ། དེ་ལས་ཀྱང་ལོ་སུམ་བརྒྱ་གོ་གཉིས་སོང་བས་ལོ་ ༢༨༩༢སྔོན་དུ་
སོང་ལ། ལྷག་མར་ལོ། ༢༡༠༨ཡོད། ང་ཚོས་ད་ལྟ་དགོས་མཁོ་དང་
རེ་བ་བསྐང་བཞིན་པའི་ནང་ཆོས་ཀྱི་རིག་གཞུང་དང་། ཉམས་ལེན་གྱི་
རིམ་པ་ལོ་གཉིས་སྟོང་ལྷག་གི་ལོ་རྒྱུས་ཡོད་ཀྱང་དུས་རབས་འདིའི་ནང་
ལའང་ཉིན་རེ་ལས་ཉིན་རེ་དགོས་མཁོ་དང་། ཁྱབ་ཁོངས་ཇེ་ཆེར་འགྲོ་
120



ལེའུ་གཉིས་པ། ཞར་བྱུང་གི་སྐོར།
བཞིན་པ་འདི་ཉིད། མ་འོངས་པ་ནའང་ཕན་བདེའི་གཞི་མ་བསྟན་པ་
རིན་པོ་ཆེ་ལུང་རྟོགས་གཉིས་པོ་ འདི་ ཉིད་ ཐོས་བསམ་སྒོམ་གསུམ།
འཆད་བརྩོད་རྩོམ་གསུམ་གྱིས་སྒོ་ནས་འཛམ་གླིང་ཡུལ་གྲུ་གཞན་ལ་མ་
ཁྱབ་པའམ། ཁྱབ་ཀྱང་ཉམས་པར་གྱུར་པའི་ཕྱོགས་དག་དང་། གང་
ཟག་བཟང་ངན་སྐྱེ་བོ་ཀུན་གྱི་རྒྱུད་ལ་སྤེལ་བར་བྱེད་པ་ནི་འདིར་བཞུགས་
སྐྱེ་ཆེན་དག་དང་བསྟན་འཛིན་གྱི་སྐྱེས་བུ་དག་གི་ཕྲག་ཁུར་ཉག་གཅིག་
ཡིན་ནོ། །
བདག་ཉིད་སྐྱེ་བའི་ཕྲེང་བ་ཀུན་ཏུ་ཡང༌། །
ལུས་སྲོལ་ཡལ་བ་དོར་བའི་དཀའ་ཐུབ་གྱིས། །
རྣམ་དག་ལུགས་བཟང་སྤེལ་ལ་རབ་འབད་ནས། །
འགྲོ་ཀུན་རྗེས་འཛིན་དཔལ་ལ་དབང་འགྱུར་ཅིག །
འཛམ་གླིང་གི་རྒྱལ་ཁབ་བཞི་བཅུ་ལྷག་ཞུགས་པའི་སྐབས་གསུམ་
པའི་འཛམ་གླིང་ནང་བསྟན་བགྲོ་གླེང་ཚོགས་ཆེན་ཞང་ཀང་དུ་ཚོགས་
པའི་དབུས་སུ་ཚོགས་ཞུགས་པ་ཕྲན་འགྱུར་མེད་ནས་ཤར་ཕྱོགས་ཀྱི་སྐུ་
རེངས་ཞེས་པ་འདི་ཉིད་ནང་ཆོས་དང་འབྲེལ་བའི་དོན་ཅུང་ཟད་འཆད་
ཁུལ་བྱས་པ་ལ་དེ་ལྟར་བཏོགས་ནས་ཕུལ་བ་དགེའོ། ། ། །
121



༄༅ ། །ལུང་རྟོགས་ཀྱི་འབེལ་གཏམ་ཉུང་ངུ་།
༄༅། །འཚོ་གནས་ཀྱི་སྙིང་པོ།
ཆུ་ཐིགས་ཙམ་གྱི་ས་སྒང་ཆུང་ཆུང་སྟེང་། །
འཛམ་གླིང་མི་དམངས་ལས་དབང་གཅིག་ཡིན་པས། །
ཆ་མཐུན་སྤྱི་ཚོགས་ལས་ལ་མ་ལུས་པས། །
འབད་ནས་ཞི་བདེའི་ལམ་ལ་འགྲོ་བ་རིགས། །
མཉམ་གནས་ཀྱི་འདུ་ཤེས།
མི་དང་རང་བྱུང་ཁམས་སམ་སྣོད་བཅུད་གཉིས་གནོད་པ་མེད་པ་
ཕན་ཚུན་མཉམ་གནས་བྱེད་དགོས། དེ་མ་ཟད་ད་དུང་འགྲོ་བ་མི་ཡི་
རིགས་ལ་མཚོན་ནས་བཤད་ན་ལོ་བརྒྱ་ཡི་རིང་ལ་མཇུག་མ་རྫོགས་པའི་
དམག་འཁྲུག་དང་མུག་གེ ནད་རིགས་སོགས་མི་འདྲ་བ་མང་པོ་བྱུང་
ནས་དཀའ་ངལ་དུ་མ་བརྒྱུད་པ་དང༌། དེ་ནི་མི་དང་མི་ཡི་བར་ཆ་མཐུན་
མ་བྱུང་བའི་སྟོབས་ཀྱིས་བྱུང་བ་ཞིག་ཡིན། དེ་ན་ ཤར་ ཕྱོགས་དང་།
ནུབ་ཕྱོགས། ཁ་དོག་དཀར་ནག ཆོས་ལུགས་དད་མོས་མི་འདྲ་བ་ཅི་
འདྲ་མང་ཡང་དམག་འཁྲུག་དང་མུག་གེ་ལ་དགའ་བའི་གང་ཟག་སུ་ཡང་
མེད་ལ་སུས་ཀྱང་མི་འདོད་པ་ཡིན་ལ། ཞི་བདེ་དང་འདྲ་མཉམ་རང་
དབང་བག་ཕེབས་པ་ཞིག་ནི་ང་ཚོ་ཚོང་མས་འདོད་པ་ཡིན། དེ་ནི་ཚེ་
མཐུན་གྱི་སྤྱི་ཚོགས་དང་། མཐུན་སྒྲིལ་ལ་རག་ལས་པ་ཞིག་ཡིན་པས་མི་
རིགས་ཕན་ཚུན་བར་ལ་མཐུན་སྒྲིལ་དང༌། ཆོས་ལུགས་ཕན་ཚུལ་བར་
122



ལེའུ་གཉིས་པ། ཞར་བྱུང་གི་སྐོར།
ལ་འདྲ་མཉམ་གྱི་ལྟ་ཚུལ་དེ་ནི་ཤིན་ཏུ་གལ་ཆེ་བ་ཞིག་ཡིན་ལ། བོད་
བརྒྱུད་ནང་བསྟན་དང༌། རྒྱ་སྐད་ནས་བརྒྱུད་པའི་ནང་བསྟན། པ་ལིའི་
སྐད་ནས་བརྒྱུད་པའི་ནང་བསྟན་བཅས་གསུམ་པོ་སྟོན་པ་གཅིག་གི་རྗེས་
འཇུག་ཡིན་པས་ཕན་ཚུན་མཐོང་ཆུང་དང་ཟུར་ཟ་མི་བྱེད་ཅིང་། ཕན་
ཚུན་ཆོས་ཀྱི་བགྲོ་གླེང་དང་ཞིབ་འཇུག་སོགས་མཛད་ནས་འཛམ་གླིང་ཞི་
བདེ་ཡོང་བའི་ཆེད་དུ་ཆོས་ལུགས་པ་ཚང་མས་འབད་པ་འོས་པ་ཡིན་ལ་
དེ་ནི་ཆོས་ལུགས་པའི་ཕྲག་ཏུ་ཁུར་བའི་འོས་འགན་ཞིག་གོ བོད་རྒྱུད་
ནང་བསྟན་ལ་རྙིང་མ་པ་དང་། བཀའ་བརྒྱུད། ས་སྐྱ། དགེ་ལུགས་པ་
བཅས་གྲུབ་མཐའ་ཆེན་པོ་བཞི་དང༌། གཞན་ཡང་ཞི་བྱེད། ཇོ་ནང་བོ་
དོང་དང་། གདོད་མའི་ཆོས་ལུགས་གཡུང་དྲུང་བོན་སོགས་ཆོས་ལུགས་
གྲུབ་མཐའ་མི་འདྲ་བ་ཚང་མ་ང་ཚོ་བོད་ཀྱི་ཆོས་ལུགས་དང་རིག་གནས་
གལ་ཆེན་ཞིག་ཡིན་པས་ལྟ་བ་མཆོག་དམན། སྤྱོད་པ་བཟང་ངན་ཟེར་
ནས་འཐེན་འཁྱེར་མཛད་ན། འཇུག་འབྲས་ལ་ས་ཕྱོགས་དང་གྲོང་སྡེ་
དད་ལྡན་མང་ཚོགས་མང་པོ་ཞིག་ལ་ཤུགས་རྐྱེན་ངན་པ་ཞིག་ཐེབས་ནས་
དད་ལྡན་མང་པོ་ཞིག་གིས་ཆོས་སྤངས་ཀྱི་ལས་ཚབས་ཆེན་ཞིག་བསག་
ཏུ་བཅུག་ནས་ལ་ལ་ཆོས་བསྟེན་ནས་དམྱལ་བ་འགྲོ་ཞེས་པར་འགྱུར་ངེས་
པས་དེ་དོན་ལ་བསྟན་འཛིན་གྱི་སྐྱེས་བུ་ཞིག་ཡིན་ན་མཛད་པ་མི་འོས་པ་
ཡིན་པས་ཚེ་མཐུན་སྤྱི་ཚོགས་དང་མཐུན་པའི་ཆོས་ལུགས་དར་སྤེལ་
མཛད་འོས་པ་ཡིན་ནོ། །
ཚེ་སྲོག་ལ་གཅེས་སྐྱོང་།
མཐའ་ཡས་མུ་མེད་ཀྱི་མཁའ་དབྱིངས་སུ་འཇིག་རྟེན་གྱི་གྲོང་ཚོ་
ཡོད་དོ་ཅོག་ནི་སུས་ཀྱང་བརྗོད་པར་དཀའ་ལ། ང་ཚོ་འཚོ་གནས་བྱེད་
123



༄༅ ། ་ལུང་རྟོགས་ཀྱི་འབེལ་གཏམ་ཉུང་ངུ་།
སའི་སྒང་འདི་ནི་རྒྱ་མཚོ་ལས་ཆུ་ཐིགས་ལྟར་ཤིན་ཏུ་ཆུང་ཆུང་ཞིག་མ་
ཡིན་ནམ། དེ་ན་འདིའི་སྟེང་འཚོ་བ་ལ་རོལ་མཁན་གྱི་དད་ལྡན་དང་།
དད་མེད། དབང་ཡོད་དང་། དབང་མེད། དབུ་ཁྲིད་དང་། མི་སེར།
ཉམ་ཆུང་དང་། རྒོད་པོ། མི་རིགས་མི་འདྲ་བ་དང་། ཆོས་ལུགས་མི་
འདྲ་བ་རྟ་མོག་གི་སྤུ་ལྟར་མང་ཡང་བདེ་བ་འདོད་པ་དང༌། སྡུག་བསྔལ་
མི་འདོད་པ་གཅིག་མཚུངས་ཡིན་ལ། ཁྱད་པར་དུ་རང་རང་གི་ཚེ་སྲོག་
ལ་གཅེས་པ་མི་བྱེད་པའི་སེམས་ཅན་གང་ཡང་མེད་པས་གཞན་གྱི་ཚེ་སྲོག་
ལ་གཅེས་སྤྲས་བྱེད་པ་ནི་ཤིན་ཏུ་གལ་ཆེ་བ་ཞིག་ཡིན་ལ། སྔོན་ཆད་ནུབ་
ཕྱོགས་ལ་མཚོན་ན་མཁས་དབང་དགེ་འདུན་ཆོས་འཕེལ་གྱི་ཞལ་ནས་
གཞན་གྱི་བདེ་ཚུལ་ལ་ཐུག་ན་སྙིགས་མ་རྡོག་པས་རྫི་བ་ལྟ་བུ་རེད་ཅེས་པ་
ལྟ་བུའི་གསུངས་ལ་དཔྱད་ན་གཞན་གྱི་ཚེ་སྲོག་ལ་ ཤིང་གཅོད་པ་ལྟ་བུ་
ལས་དོ་སྣང་མེད་པའི་ལུགས་སྲོལ་ངན་པ་མང་པོ་ཡོད་པ་རེད། ནང་
ཆོས་ནས་བཤད་ན། སྲོག་གཅོད་ཡང་ན་སྡིག་ གཞན་མེད། ཞེས་
གསུངས་པ་ལྟར་སྲོག་གཅོད་པ་ལས་སྡིག་པ་ཆེ་བ་ཞིག་གཞན་ཡོད་པ་མ་
རེད།
I24



རྩོམ་སྒྲིག་འགན་འཁུར་པ། རྟ་མགྲིན་སྐྱབས།
责任编辑: 日正 加
༄༅།།ལུང་རྟོགས་ཀྱི་འབེལ་གཏམ་ཉུང་ངུ་ཞེས་བྱ་བ་བཞུགས་སོ།།
རྩོམ་པ་པོ།
མཁན་པོ་འགྱུར་མེད་རྣམ་རྒྱལ།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། ། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། ། པེ་ཅིན་ཕྱོགས་ཕེང་ལི་བྱང་ལམ་ཨང་14པ།
ཐག་སྲིད་ཨང་གྲངས། ། _100013
ཁ་པར་ཨང་གྲོངས། 010 -- 64227665
བརྒྱུད་འཚོང་མཁན། རྒྱུལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
859nn x1168rin [ 32
པར་ཤོག
4. 125
པར་གཞཋ་ཐིག་ཤེངས། 2013ལོའི་ཟླ4པར་གཞི་དང་པོ་བསྒྲིགས།
པར་ཐེངས། 2013ལོའི་ཟླ4པར་པེ་ཅིན་དུ་པ་ར་ཐེང་ས་དང་པོ་བརྒྱབ།
པར་གྲུངས།
0001 - 1000
རིན་གོང་།
སྒོར8. 0
ISBN 978 -7-105 -l2713 -9/h • 583{ བོད། 255）



图图书在版编目(CIP)数据
“转法轮之初探:藏文吉美加著,-北京:
民族井版社,2013.4
ISBN 978-7-105 - 12713-9
1.0 … T. 1吉… . 0转法轮-研究 - 藏
语(国少数民族语言) K.TB948
中国版本图书馆 CIP 数据核字(2013)第077130号
民族出版社出版发行
{北京市和平里北街14号 邮编 16MN113)
http://www.e56.com.cn
民族印务有限责任公司
各地新华书店经销
2013年4月第1版 2013年4月北京第1次印刷
开本:850 毫米 x1168 毫米 132 印张:4.125
| 印数:0001 - 1000册 定 价:8.00 元
ISBN 978 -7 - 105 -12713 -9/B.583(藏 255)
【藏文发行科电话:010 -6422765)
